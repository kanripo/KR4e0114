# -*- mode: mandoku-view; -*-
#+TITLE: 方洲集
#+DATE: 2015-08-25 00:20:28.922510
#+PROPERTY: ID KR4e0114
#+PROPERTY: BASEEDITION WYG    
#+PROPERTY: JUAN 卷二十五
<pb:KR4e0114_WYG_025-1a>¶
欽定四庫全書¶
　方洲集巻二十五¶
　　　　　　　　　　　　　明　張寧　撰¶
　墓志銘¶
　　張淑人劉氏墓志銘¶
劉氏諱徳彛杭州右衛指揮僉事瑄之女浙江都指揮¶
僉事張洪之妻封淑人初瑄父剛洪父勇皆先後制閫¶
淑人又兵部尚書徐貞襄公外孫門望相及徳懿有自¶
<pb:KR4e0114_WYG_025-1b>¶
年十七歸洪體履茂異絶善婦事事舅姑待娣姒下至¶
童婢尊卑疏戚事皆得理恪守貞靜而有明決之見深¶
處閨閣而達門户之事委心順正而不忘父母之恩子¶
繼宗五朞而殤年甫芳盛遽勸洪置側室及有娠喜徹¶
中表維持盡委曲所生子繼祖方彌月躬就褥席切氣¶
體夙夜不逺懷抱弟舉弱齡多迍常百折調護至襲指¶
揮僉事猶愛教不置洪盛業多内歲以公務逺行内外¶
整宻無一事缺失此三者使中立非人稍渉觀望則舉¶
<pb:KR4e0114_WYG_025-2a>¶
父老當無後洪父死不及見孫洪名位造端亦未必遽¶
至於此可謂賢孝有識卓乎女婦之傑矣春秋四十有¶
五以弘治元年塟柩於祖塋之次予女適劉舉於淑人¶
素親習以所知質都閫君手狀其信然不可使終無聞¶
也謹志其實而銘之銘曰蘭蕙其萎兮珠璧其毀兮鳯¶
失其凰安所為侣兮¶
　　明故太中大夫廣西布政司右叅政朱公墓志銘¶
弘治元年二月九日廣西布政司右叅政朱公卒於家¶
<pb:KR4e0114_WYG_025-2b>¶
卜塟得近日長子庠生淇方毀瘠次子澂先已應薦北¶
行托其族叔持廣濟知縣江震事行狀道公末命求予¶
為墓銘按公諱鏞字廷用號恒菴其先彰徳安陽人執¶
事汴京從南渡居臨安曾祖徳貴祖亮洪武初始籍仁¶
和北廓里考賢以子貴累贈至中憲大夫廬州知府母¶
俞氏妻繆氏皆恭人公幼頴悟九歲習章句十三能屬¶
文補邑庠弟子食廩膳初讀尙書進春秋博及餘經史¶
景泰丙子領鄉舉主司録其文以進明年㑹試登柯濳¶
<pb:KR4e0114_WYG_025-3a>¶
榜第二甲進士授南京兵部職方主事丁父憂服闋改¶
工部營繕主事陞署郎中出知廬州府秩滿尋有廣西¶
之命自入仕後屢乘傳就行事皆立辦丁丑禮部㑹試¶
預考春秋巻士論得人在營繕適楚府災民方困食計¶
以武昌商稅所入業修建人不知費時希事者欲新南¶
北畿甸行殿及鹵簿公具陳緩急所宜皆寢廬合肥僧¶
殺其師匿跡服喪舒城民婦因姦殺其夫六安民殺從¶
弟皆誣逮他人具獄上讞公閲成案㢘得實盡平反之¶
<pb:KR4e0114_WYG_025-3b>¶
無不心服御史劉君忠魏君秉廵按治地舉奏旌異因¶
給誥進階有加贈之典都御史張公鵬考覈郡縣復勞¶
公以羊酒文綺甫至廣西遄以軍務行邊紀功蒼梧督¶
平鬱林賊還師桂林有疾遂得請致仕歸仁和深居簡¶
出脫却世故日以黄老方藥之書自娛與致仕大理卿¶
夏公季爵憲副張公鳴玉都閫陳公彦章數人觴詠迭¶
㑹於西湖山水之間號歸榮雅㑹平生崖立負氣愼許¶
可落落若難合而情致幽深文詞豐蔚意見所至詶應¶
<pb:KR4e0114_WYG_025-4a>¶
不窮狀記公少時嘗刲股肉愈大父危疾及母產難復¶
為之下咽而卒哀痛過瘁信則公之為人大本素立加¶
以學問之功宜其守足裕已施足澤人發為文章擴為¶
事業溢為餘藝皆粲然有見而於進退老壯之節尤無¶
愧於古人也公二子三女孫男三孫女五以其卒日距¶
生年壽六十有七以是年葬於大慈山之陽銘曰鏐金¶
瑜玉天下之美産也冠服弓劎珪璧瓚璋為飾為用無¶
或不良然家不比存世不常得造物秘餘終歸山澤後¶
<pb:KR4e0114_WYG_025-4b>¶
之人將惜其所往而不知其所不往者猶郁乎英華之¶
可即也於乎盛哉¶
　　翰林院孔目支中夫墓志銘¶
嗚呼中夫其就斯墓矣述其行以銘非予而誰中夫諱¶
立初字可與後更中夫號蘧菴世居嘉興曽祖慶業儒¶
為鄉校師祖子傑能詩善書考茂字宗衍山東青州府¶
樂安縣丞妣張氏唐氏中夫生十年宗衍以公事殁廣¶
西慶逺道中二母守節教養資給極苦辛學始成業正¶
<pb:KR4e0114_WYG_025-5a>¶
統癸亥郡守黄公懋選補府學增廣生明年鄉試春秋¶
第一景泰辛未㑹試授池州府學訓導丁張氏憂服滿¶
改常州府學弟子多造就預考順天府及江西鄉試時¶
稱得士其學務體認造詣甚深於書無所不讀旁通毉¶
卜有及人恵然更事乆應接頗事遷就及為孔目入翰¶
林與羅狀元大經友善相切磨始敦本質以為已為功¶
至是蓋一變矣其所著作詩過盛元名家古文能脫去¶
場屋氣襲有廣志稿文瀛軒集間載慈幃十詠方牀酒¶
<pb:KR4e0114_WYG_025-5b>¶
壺十處士傳皆關渉世故誦其言觀其行雖隔世亦可¶
以得其為人予少與中夫交今老矣每見中夫言及父¶
喪不歸輒哽塞於邑涕泗交下移日不能自止聞人行¶
自廣常懇乞訪求其念根心刺骨至死將不瞑目平生¶
遭家不造克謹小物不肯毫髪輕費惟篤孝一母無少¶
不至唐嘗失金釵尋覓無所得中夫自外歸遽易釵以¶
進勸生母弗介意以傷母懷二母相為感泣孔子謂生¶
事盡日死事盡思如中夫者其庶幾矣壽七十有二配¶
<pb:KR4e0114_WYG_025-6a>¶
潘氏側室陸氏李氏子男七女四孫男五曽孫一𢎞治¶
己酉九月塟於嘉興奉賢鄉先塋嗚呼中夫信就斯墓¶
矣老失知已傷如之何哀哉銘曰孔子之門為徳務要¶
雖游夏之文不先於曾閔之孝有斐君子洵美不虚希¶
之則是聖乆之徒嗟嗟乎中夫¶
　　鄉舉人虞勳墓誌銘¶
嗟夫勳未可死胡為乎而遽死也勳字舜臣年方三十¶
有三未底下壽勲父諱楫字彥舟老未及養母馮氏死¶
<pb:KR4e0114_WYG_025-6b>¶
未及塟子魯直大者六歲小者閲朞未及教女英娥重¶
未及嫁妻王氏未能相偕以老弟烈未能相愛以終門¶
户盛大前往而後未屬學業勤瘁厚蓄而未克施舜臣¶
未可死也胡為乎而至此耶始余與舜臣從雲壑蘇先¶
生學詩文繼從尙志許先生學舉業天資絶出頴敏不¶
羣所作文如開武庫而戈㦸森然如閲鹵簿而隊仗嚴¶
整如決江湖而東注之瞬息千里不可一暫止予心畏¶
之其後一嘗問業于今學士吕公逢原卒學于今學正¶
<pb:KR4e0114_WYG_025-7a>¶
曹君以安所造益深遂補弟子員邑庠尋以詩經領浙¶
江天順己卯鄉薦會試禮部中副榜辭不就入太學以¶
例還讀書於父母之所苦心刻行至忘寢食因以致疾¶
㑹母喪哀戚過度氣體虚羸脾胃敗泄馴至不起其履¶
歴固予所熟悉也其祖諱澤字巨川平生樂善好義洞¶
視一世鄉之老成後進無不延譽而仰則之其死也予¶
嘗銘諸墓至彥舟克邁前訓一成而無所改作其世系¶
又予所熟悉也夫世有不善身有不善死之可也處有¶
<pb:KR4e0114_WYG_025-7b>¶
損於鄉顯有損於國死之可也盜虚名而實行缺乆倖¶
位而事多愆死之可也舜臣有一於是哉胡為乎而遽¶
使之死也舜臣所居徳正鄉去予舍幾四十里死之前一¶
日予往問疾則有付托之言後一日予往哭之則見其¶
所遺諸詩其辭父曰蚤期禄養與恩封誰料中年運未¶
通辭弟曰棠棣花前日已逋鶺鴒原上正相呼别妻曰¶
平生相負休相怨誓死應煩學古人示子曰耕學他年¶
能勉一嚴君雙目閉重泉他作尙多不及盡載嗚呼臨¶
<pb:KR4e0114_WYG_025-8a>¶
危之際言不及亂非常士所可及天能少緩其死所成¶
豈在人後哉此余所以惋惜而悼傷之也是年冬弟烈¶
奉彥舟命率魯直二子舉柩塟於夾阜山之陽以銘文¶
見屬噫余意也因攬涕序而銘之銘曰善惡是非存乎¶
已好惡用舍出乎人壽夭成敗懸乎命君强力為善而¶
成其是人皆樂好而望用之廼不克大顯其材以死其¶
命也夫不然天或將斂其施而歸諸魯乎歸諸直乎¶
　　劉公秉墓志銘¶
<pb:KR4e0114_WYG_025-8b>¶
予友劉君殁之三月將營塟事第六叔季俊甫率其幼¶
孤以埋銘見屬曰亡姪惟靖之能相知敢以二孺子托¶
不朽之圖於下執事按君考諱昻字孟顒配孫氏生子¶
三君行二兄珪字公瑞弟珙字公現君名璋字公秉幼¶
從外祖宗道先生讀書不甚頴達年十四五頓開悟能¶
詩善文授尙書經傳於士章許先生習舉子業既成以¶
父遺命出壻於嘉禾新坊伍宗序業遂止善經理生蓄¶
諳達世故動合典則鄉人翕然稱宗序得佳壻乆之兄¶
<pb:KR4e0114_WYG_025-9a>¶
公端卒君哀痛殊絶所遺諸子女嫁娶事一皆君所處¶
分咸當禮蚤失父母長復曠離兄弟因名其所居堂曰¶
望雲室曰夢草各有詩文一巻以冩情事嘗念早勤問¶
學長不成名思欲逺遊通都大府博觀要㑹以發舒其¶
抱負㑹第七叔泰以進士選庶吉士君因侍季母至京¶
數月而返狀元柯孟時見君深相器重因同榜二十八¶
人在翰林者賦詩餞送頌美相同此亦可以見公秉之¶
大略矣天順六年夏自宗序所得腹脹疾彌留歸與弟¶
<pb:KR4e0114_WYG_025-9b>¶
珙擇靜室避喧食淡以居逾月疾益急適其妻來候君¶
撫二子曰長使就學成人語畢而逝春秋四十有三子¶
男二相宗相賢是年冬十二月葬於新坊漢溪嗚呼予¶
自童稚即往來君家遊君叔姪間當時門户全盛少長¶
無虞一門詩禮盎然相望及予從仕十五年間君叔之¶
死者四兄弟之死者三向嘗哭公瑞於京師而銘其墓¶
猶幸同氣之尙存足以敘舊故延情好於將來也不意¶
憂喪之年復見公秉下世哀戚相尋歲月如夢銘文之¶
<pb:KR4e0114_WYG_025-10a>¶
作非予其誰哉銘曰裔出大梁族望海鹽出壻漢溪死¶
遂塟焉文脩行潔為世所傳生有二子相宗相賢¶
　　懷逺將軍海寧衞指揮同知崔公墓志銘¶
成化乙酉十一月十一日海寧衞指揮同知崔公卒於¶
家訃至汀余哭諸病中又明年丁亥余謝病還淑人李¶
氏卜葬公海鹽縣十四都豐山祖塋之次弟章來致詞¶
屬為墓銘嗚呼余敢以病辭哉按公先世鳯陽縣廣徳¶
鄉人曽祖福仕元為官卒將歸太祖皇帝從征有功授¶
<pb:KR4e0114_WYG_025-10b>¶
金華衞副千户祖英累戰功陞指揮僉事調海寧衞考¶
忠字宗孝世其職配恭人劉氏生公名端字惟正少有¶
大志偉軀幹多膂力騎射精㨗器識不羣宗孝府君素¶
善文事所交皆知名遣公從秉貞蘇先生遊周旋俎豆¶
間多所聞見故能詞翰達事體凡所施設蔚焉可觀代¶
職時府君年踰六十慕黄老術輕施予賔客益盛小不¶
稱輒不懌公方廉薄委曲承順惟意所向及殁塟祭無¶
違禮平居無狗馬之玩暇則觀古圖書接賢士大夫觴¶
<pb:KR4e0114_WYG_025-11a>¶
詠盤桓雍雍而已及臨下應事言論英發無顧忌聞者¶
奪氣即其歸内寛外嚴士亦以此附之景泰間倭夷入¶
貢還所過求索至攘敓手刃人經浙藩臬檄公防護公¶
耀兵戢旅臨之以威重倭酋帖伏識者謂聲能動逺海¶
鹽自此或可以少警正統中有盜倉庫者事干軍民逮¶
繫甚衆有司素與盜惡傳致其情將因苛小案誅之時¶
尙書孫原貞廵撫浙知公亟命訊覆及伸理詳允竟以¶
盜坐主首者餘盡釋大獄斯解其後處婺山民相扇弗¶
<pb:KR4e0114_WYG_025-11b>¶
靖詔遣都督徐恭總内外兵數千往勦捕嘗致公帳下¶
數率勁兵搗其巢穴生擒賊首陶得禮上功幕府給金¶
牌事平賜金綺楮幣進今秩先是倭夷數寇浙東西邊¶
其地險逺總督廵治者歳僅一至人習僃弛廼廉察諸¶
道指揮謀略果勇可以固城守者分總要害惟正其一¶
也㑹薦疏以聞下大司馬集議以為良便署其名為把¶
總指揮歲更守所分地嗟夫浙東西衞所十有六壤土¶
千里列銜攝職者千餘員得材僅若此豈可謂非偉人¶
<pb:KR4e0114_WYG_025-12a>¶
哉然公亦因是為感激自許竭精神思慮水陸之行無¶
一日休用能備舉廢墜致士馬精强而勞頓困憊疾病¶
係之矣又以無子故過服補劑積熱疽發背遄至不起¶
嗚呼惜哉公同母弟二長即章娶沈氏次甫先卒異母¶
弟一曰綬娶朱氏淑人千户亨女無子側室朱氏生子¶
雲僅六月而公就木春秋四十有三死之日士無親疎¶
人無少長無不驚悼間有垂泣者嗚呼自予祖予父交¶
公父子間踰三世矣所以感而思公者固非一日之好¶
<pb:KR4e0114_WYG_025-12b>¶
也况道逺人亡時之貴賤死生輕重低昻錙銖輒見者¶
皆是雖欲不思公固能之耶公世仁厚未嘗絶物子雲¶
必能復始成立之年余庶幾病老尙存舉世徳以教之¶
况銘文之屬予忍辭哉銘曰嘉木合抱柱明堂耶靈草¶
苾芬薦灌瓚耶登降未具胡然已耶豈美好不足以為¶
祥而聲聞廼造物所忌耶或其已定者不可移未定者¶
將在其後耶嗚呼公其死矣天耶人耶身耶子耶¶
　　邑庠廩膳生許瑛墓志銘¶
<pb:KR4e0114_WYG_025-13a>¶
許生瑛字廷瑞吾姊子也姊適許處士觀生三子瑛其¶
長志行脩潔質性温實不事遊戲從澹軒許先生學舉¶
子業讀書窮晝夜補邑庠弟子員給廩膳近十年累舉¶
不第憂禄弗逮養念慮蓄積馴致羸弱父嘗隆冬患疽¶
毉戒勿近火瑛輒解衣温被席母性嚴毎委曲順事處¶
兄弟朋友各盡其道雖隣里童僕皆樂其和娶周氏生¶
男不育惟二女皆幼成化乙巳五月卒年三十有七論¶
其平生庶幾有子所謂為人孝弟孟子所謂善信人使¶
<pb:KR4e0114_WYG_025-13b>¶
得少延而克大焉將必有可稱述而止於是嗚呼吾窮¶
獨無託於甥亦少有冀况其父母皆老病所遇若此何¶
以為情二弟琳璋擇以七月十三日塟柩於祖塋之次¶
吾已處分與瑛妻預營一壙與其穴同封以俟徐擇名¶
家子以配二孤女其妻深自感刻死而有知瑛尙可無¶
大戚也因攬涕為之銘曰父母之望兄弟之懷秀而不¶
實天乎人哉¶
　　朱處士夫婦墓志銘¶
<pb:KR4e0114_WYG_025-14a>¶
朱處士諱亮字徳輝與其室碩人鍾氏平生以勤儉起¶
家積累致殷富婚嫁及時子孫蕃衍二老人年髙無恙¶
相敬不衰成化辛丑碩人年七十有八以疾卒處士尙¶
强健無異平日癸卯冬得滯下疾知不起悉財產召福¶
祐鑑三子分收不遺錙銖處後事了無缺悞十月初三¶
日卒于正寢後碩人僅二載其壽同紀是歲合塟於開¶
濟鄉之原鄉之人莫不歎羨公夫婦福壽死葬無不相¶
偶是固出於先定宜亦有所承致予聞處士少壯時好¶
<pb:KR4e0114_WYG_025-14b>¶
博少得喪輒自止善推移合散與俗相軒輊家業用是¶
日廣人不見其煩勞晚年亦閒適祈寒暑雨無日不出¶
遊郊市随其所遇雖村歌野戲亦聴玩竟日未嘗固滯¶
作老人態人益親之同時輩行皆所不及又嘗自言碩¶
人内行修僃克綜理家務某實賴之得一日息其夫婦¶
相成始終信非偶然者其先為慈谿人父敬妣張氏始¶
從戍海鹽其三子福娶王氏祐王氏鑑杜氏孫男九人¶
曽孫六人塟之前福率二弟詣予乞墓銘予交公久不¶
<pb:KR4e0114_WYG_025-15a>¶
獨如鄉人之歎羨而己銘何能辭銘曰伉儷之良家室¶
斯光齊福齊壽同穴而藏子子孫孫永世無疆¶
　　太學生張公墓志銘¶
公諱鑑字克明世為海鹽族自幼以俊秀選補邑庠弟¶
子員治禮記善書數沉重有謀能簡别物理容止可度¶
言論不凡大為士大夫所推重蚤喪父彥昇甫獨任祖¶
宗一甫之業門户之事實惟公幹蠱故雖刻意經籍繼¶
登場屋志竟弗遂正統丙寅以學行老成升國子生餘¶
<pb:KR4e0114_WYG_025-15b>¶
十年歴事南北御史臺以勤慎稱乙亥赴尙書選部屬¶
疾卧旅舍荏苒踰時醫藥罔効馴致不起屬纊前數日¶
余與劉侍御世亨叩公卧所問所欲言公嗚咽作聲曰¶
後事非一不能盡言但母陸氏年髙深恩未報負誤良¶
多聞吾兒箕將來幸見之當令竭力代養即有不幸公¶
等苐語之死且瞑目也及箕至公斂棺已彌月迺集舟¶
車為水陸之僃奉柩歸葬於先壠配劉氏有賢行箕將¶
行泣拜請銘諸墓地是固朋友之道也况公之為人守¶
<pb:KR4e0114_WYG_025-16a>¶
而未達猶有可傳者烏能不銘遂序次其實而詞以系¶
之曰繄此善人維士之秀才與命違行不值壽儲休委¶
祉庸錫爾後¶
　　姜處士墓志銘¶
予友姜君用貞喪其父之三月致書京師以銘文見屬¶
曰孤獲叅盟契於兹十年先君之行惟子是知其不朽¶
亦惟子是圖敢求狀達乃按狀為之誌公名迪字元吉¶
曽祖武祖明之父景文世居嘉興生公甫十歲而祖父¶
<pb:KR4e0114_WYG_025-16b>¶
皆喪時兄達客逺弟進尙幼家業中衰公雖在童孺安¶
祥恭謹克舉廢墜事母氏甚得子道母素愛幼子公悉¶
讓舊田宅與之自以勤苦立門户而友愛弗替族屬雖¶
甚疎逺皆處之有恩與人交一以誠信相與未嘗視貧¶
富為俯仰宣徳間被誣繫獄將罹重憲時連坐者頗衆¶
公毅然獨任其弊餘得釋後竟獲免正統己未隣火燬¶
公屋舍略盡守臣將問罪所由公極力為之辯解鄉黨¶
服其雅量季子諒即用貞也少明敏公遣補邑庠弟子¶
<pb:KR4e0114_WYG_025-17a>¶
員從章景常習舉子業夜歸必自課其勤惰毎讀史至¶
古人忠節事必呼與語有不善則曰若所當戒也及諒¶
領鄉薦赴禮部兩以副榜辭歸公訓誨一如平日其略¶
曰汝荷朝廷作養至此吾非欲汝速富貴以養父母願¶
他日有官當以清慎舉職使人曰姜氏有子吾雖貧猶¶
享汝三牲之養也其立心制行類如此公春秋六十配¶
宋氏有賢行子男三人孫男二塟柩於祖塋之次銘曰¶
少而聞義長而不渝修其在已而天則迂豈造物之無¶
<pb:KR4e0114_WYG_025-17b>¶
徵亦𠖇冥乎有需球琳琅玕出自几席尙有榮光昭赫¶
濳默¶
　　吳處士墓誌銘¶
北溪吳處士卜以𢎞治二年十一月葬其碩人朱氏先¶
期二十日處士以寒疾卒于正寢古者士踰月而塟所¶
以待未僃今碩人柩將發引事已夙具而公就木夫婦¶
始終若有天定者同日成塟於禮為宜按鄉舉人朱天¶
鍚行狀處士諱廷圭世為海鹽永寧鄉人四世祖公綬¶
<pb:KR4e0114_WYG_025-18a>¶
建炎時仕至監司曾祖廷珍祖用和考保和皆弗仕保¶
和甫有材幹能隨世和俗以立基業生丈夫子四處士¶
行三早克幹蠱父與母陳氏常舉之以勵族人曰此兒¶
必振吾家及長又得賢内助益勤耕織治生事家業日¶
裕兄弟友愛甚未嘗去左右遇賢士大夫知名者傾身¶
結納惟恐弗逮和厚之風可挹惟遇不平事則毅然奮¶
發雖渉險冐禁不直不止常積書延師以家事委祥瑞¶
二子命季子祐與弟禧率諸孫務學今相繼補弟子員¶
<pb:KR4e0114_WYG_025-18b>¶
登太學晚年自號北溪漁隠方將優游自適以樂餘年¶
不意尋至不起春秋六十有六其子孫嫁娶名氏壙地¶
先已詳志碩人墓石此特敘述處士世系事行為銘而¶
同瘞之銘曰識能達務才可有為信義是持剛毅時施¶
此處士所以有孚於内外而不為勢力之所移也噫¶
　　方洲新塋碑隂志¶
塟者藏也死者歸藏於土終隨化盡為之衣衾棺槨以¶
斂固之此生者之心死者固無與也猶欲厚葬納生器¶
<pb:KR4e0114_WYG_025-19a>¶
置用物於幽冥之地豈知孝者哉寧家素貧薄夙承先¶
訓毎塟惟謹具衣衾棺槨男束木帶女戴漆冠約髮削¶
黄楊木為簪喪儀用紙明器用木金銀珠玉一毫不附¶
於體玩器粧奩一物不入於壙雖文殺殷周而質循虞¶
夏蓋亦有所本也近避水患遷塟先孺人自顧年制及¶
時因併作壽藏及附塟六宂男女斂塟之具素仍前䂓¶
置僃已定為我後者臨事乆逺各無所增改庶幾前人¶
稱家之意但念寧系出吳興身在老獨不可以不識海¶
<pb:KR4e0114_WYG_025-19b>¶
鹽潮汐浸淫土薄地濕不可以為坎為是表之以碑柱¶
封之以壤樹此乃遵時制而從土宜不敢不力也¶
　墓銘¶
　　鄭東谷提舉父信庵處士墓銘¶
於赫處士惟行之淑胡厚其材胡嗇其福天監孔昭而¶
應不速信美信庵在此東谷¶
　　孫恭人方氏墓銘¶
孰委精英毓琅玕乎而孰布嚴凝瘁蘭蓀乎而孰訛虫¶
<pb:KR4e0114_WYG_025-20a>¶
蝇驚鳯鸞乎而孰司鈞衡表閨門乎而¶
　　義官錢繼宗宗逺墓銘¶
潤其居或以資于時自其身延以及後人既固且寧爰¶
以銘其塋¶
　　徐淑人謝氏墓銘¶
維蔓之豐兮蘭蕙易瘁維霾積隂兮卿雲疾逝彼何人¶
斯兮嗟此早世¶
　　丁處士墓銘¶
<pb:KR4e0114_WYG_025-20b>¶
生不茍全死不速朽遺行在人紀述有後¶
　　崔淑人李氏墓銘¶
冰霜寒肅類非長物者至於僃暑之用成歲之功非是¶
不可其寒斯冰其肅斯霜於嗟淑人惟室惟堂孤寡之¶
濟一徳用光¶
　　柳莊劉處士夫婦墓銘¶
有是夫宜有是婦有是親當有是子賢節相輝慈孝具¶
美後白斯年式克敬止¶
<pb:KR4e0114_WYG_025-21a>¶
　　東川軍民府通判沈徵母陳氏墓銘¶
夫之益友子之嚴師慈言懿行逺格思亶其然乎狀有¶
詞百爾箕帚一或兹¶
　　温州衞指揮同知陳綱墓銘¶
龍媒驥駒千里之足也既調既閒亦既就御朝發夕瘏¶
曽不逺至非徳力之繇然實氣數之遭際於乎千金之¶
骨百世之名視彼下乘其相去豈直死生也哉¶
　　吕山吳珫汝秀妻趙氏墓銘¶
<pb:KR4e0114_WYG_025-21b>¶
夫婦之道隂陽協同動者畢見靜若無庸無遂無儀聖¶
經垂戒書卒書塟魯史攸載美不自表善不絶聞靜以¶
動顯於嗟碩人¶
　　沈節婦王氏墓石銘¶
沈裕之妻王忠之女二十而寡七十而死生不再天死¶
無祭主烈日嚴霜冰清玉美奏告已行旌封未舉沈氏¶
無歸附塟考妣嗚呼嗟哉女中君子¶
　　廉州府學教授黄楚璋先生墓銘¶
<pb:KR4e0114_WYG_025-22a>¶
嗚呼先生通顯之志未就而閒散是居乃能素位自安¶
推力以及其餘晚以親故全歸宦途古之所謂令終者¶
歟¶
　　處士鎦仲通妻鄭氏墓銘¶
世徳鍾祥慶源鍚懿克顯厥宗克成厥配顯宗維何克¶
敬克戒成配維何克孝克恵玉藴山輝珠藏澤媚百度¶
用𢎞歴世無替淑女之逑庶幾無愧¶
　　諸立夫母皇甫氏墓銘¶
<pb:KR4e0114_WYG_025-22b>¶
章於闇然充於欿然謙順而栗然其先也以承其後也¶
以傳庶幾乎紀叔姫之賢而享其全¶
　　魯庵朱處士墓銘¶
維朱之先來自婺源肇業從仕繇宋及元顯祖之澤漸¶
於魯庵繼禰之宗維漢斯存本支不替有昭斯文¶
　　義官何公墓銘¶
輗軏惟車襲此坦途艛艣惟舟去彼湍流致速靡及視¶
履靡忒既懸既維周道是卒¶
<pb:KR4e0114_WYG_025-23a>¶
　　葉通判墓銘¶
樅梓合抱深根茂枝弗棟弗梁而以梲榱遇用惟時進¶
止惟節枯楊云秭絶此甹蘖孰尸其事孰隱於心尙有¶
芳譽延休士林¶
　　懷逺將軍杭州右衞指揮翟公墓銘¶
翟氏三世皆以武功歴遷顯秩桓桓懷逺克壯前猷超¶
登大職爰總偏師允異儕匹原其為人典重平實是以¶
殺或利生戡或輔徳此所以壽考令終而子孫無斁也¶
<pb:KR4e0114_WYG_025-23b>¶
　　介庵吳公墓銘¶
九仭之山積壤而起必有所因其末弗圯千頃之波聚¶
流而深不有旁施其將浸淫高不乘危盈不專滀允如¶
之人亶其能淑以遺爾子孫之福¶
　　周碩人墓銘¶
女之婉靜或過於柔婦之順事或慊於禮母道慈篤則¶
弛於教内政寛尙則妨於禮温温碩人所向具宜咸正¶
罔缺閨門之儀豈惟性能君子是資謂此不信請徵狀¶
<pb:KR4e0114_WYG_025-24a>¶
詞¶
　　中牟教諭陳公夫婦墓銘¶
家室安協子婦儀刑偕榮合竁存順殁寧於嗟乎先生¶
　　義官沈公夫婦墓銘¶
維徳之令維位之正維家之順維睦無競於是乎餘子¶
孫之慶¶
　　壽官祖公夫婦墓銘¶
有積於家内外惟慶有隕自天榮壽惟令爾子爾孫及¶
<pb:KR4e0114_WYG_025-24b>¶
爾曾𤣥昭嗣祖業其永無愆¶
　　朱碩人曹氏墓銘¶
克敬克戒不妬不專閨門之則婦母之賢¶
　　怡老處士朱公墓銘¶
於惟處士有善無惡居常處難所向克若子全於官孫¶
顯於學壽考康寧門户清約有以夫處士之所以終其¶
怡樂也¶
　　遺安處士陳公夫婦墓銘¶
<pb:KR4e0114_WYG_025-25a>¶
夫義婦聴生順死安千秋萬古有墓於原¶
　　坦菴處士向公夫婦墓銘¶
合流之水其下必深連理之木其末必茂向處士夫婦¶
内外相濟以成厥家宜其邁徳於前而克裕其後者逺¶
也¶
　行狀¶
　　求吕文懿公撰先母丁氏墓志銘事行狀¶
丁之先世居浙東外祖允中處士始遷海鹽生四子女¶
<pb:KR4e0114_WYG_025-25b>¶
母行一二舅曰鏞曰鎬皆先卒今惟母姨一人尚存先¶
母生於洪武乙亥十月二十八日丑時殁於天順庚辰¶
十一月二十一日酉時受勅封孺人甫及三載春秋六¶
十有六將以年月日塟柩於開濟鄉祖塋之側家君嘗¶
言先母性至孝在室善事外祖考妣既適善事先祖考¶
妣各盡道不肖嘗記先祖有疾家君與母盛暑不脫冠¶
服日夕侍側及殁哀徹四隣因致疾骨立幾危臨葬霖¶
雨不止母焚香籲天大慟達旦倐霽塟畢後雨歲祭享¶
<pb:KR4e0114_WYG_025-26a>¶
哀敬不渝時外祖妣尙存母嘗延至於家左右順志色¶
養無違先母生子女三人不肖有姊適士人許觀弟寛¶
為邑庠生娶施氏不肖娶唐氏贈孺人繼王氏封孺人¶
孫男女四人甥三人皆幼先母於子女雖甚愛念然教¶
養極嚴不肖兄弟始終不敢於先母側輕一言笑不肖¶
少嘗惰於問學家君立杖之母輒驚問家君具言狀母¶
未嘗勸止且或助之見所為有過犯則終日不言知而¶
改乃已故不肖兄弟粗知記誦姊於女事之外亦頗解¶
<pb:KR4e0114_WYG_025-26b>¶
文理為夫家所重家君讀書好義性寛平坦率有大略¶
不屑細務母綜理慎到自閨門及田畝經界耕穫之事¶
皆所留心各有條理家無棄人人無廢業生蓄有方小¶
物必惜用是寒家累遭凶荒不罹大艱先母終身不信¶
用巫覡不布施僧尼女冠曰此輩入人家便壞生理然¶
矜貧恤老之心恒存也先母聰慧善斷能知人使人於¶
百里外如面見雖頑奴悍婢無不懷服不肖尙憶少時¶
有盜夜宂墻竊器物者既覺而去毋以蹤跡計之曰是¶
<pb:KR4e0114_WYG_025-27a>¶
必某人也初本北來而今南往其志將以滅跡然負重¶
行不能逺當間道返矣使人急要其路果然又嘗有童¶
奴息羣鵝於野失寢而亡其半畏將遁走毋使人覘所¶
方向謂之曰汝以鵝與人而反欲遁耶鵝今在某家善¶
取以歸不汝罪也奴不服母曰緩則盡殺之矣急索之¶
宜可得人皆疑不敢近奴因突入其家果得鵝於室中¶
如所失數母性勤儉修潔嘗服布素歲惟一澣濯祭祀¶
賔客之外食無兼味紡績織絍夜分始寐至老不疲因¶
<pb:KR4e0114_WYG_025-27b>¶
以是致疾馴致不起不肖自領鄉舉時家君及先母即¶
以貨賄事為戒及有官又書貧乏不能存此是好消息¶
十字遺寄不肖天順改元夏不肖以公幹道過家臨行¶
母出白金數星曰途中必思所欲飲食者以此為費毋¶
妄取一毫以成不美兹當終絶時亦必有遺訓惜不肖¶
未能知也先母治家能積少而成多棄小而圖大轉敝¶
而為新割愛而成義故先祖考稱先母有丈夫志嘗舉¶
之以勵族人之不立者然事無巨細未嘗專主必白之¶
<pb:KR4e0114_WYG_025-28a>¶
家君計同而後行也先祖諱文俊祖妣楊氏家君名翥¶
母諱妙圓右各條皆先母平生事實非敢擅增益文飾¶
以揚顯為事但殞絶驚惶中思索未盡詞語不精條列¶
迷於後先紀載痛於去取幸大人先生俯賜矜憐曲加¶
採拾惠以銘志永賁幽明不肖懷徳蒙休何可勝既也¶
臨書悲咽不知所云¶
　　董竹居行狀¶
竹居處士姓董名慧字如魯號竹居其先廣川人也後¶
<pb:KR4e0114_WYG_025-28b>¶
世仕宋居汴故南渡時有為武功大夫者扈蹕遷杭因¶
賜居焉武功次子諱信仕至文林郎臨安府司法徙海¶
鹽澉川歴四世是為竹居之髙祖諱鎮字仲貞者通經¶
儁偉慨然思用世值元亂遂隱處海寧泉山志以是稱¶
儒者曾祖思廉祖彥和考坦庵皆克舉世徳文行師模¶
所以濬發於子孫者良逺故竹居自幼至長孝弟剛介¶
得於涵養持循務質去華不事章句内外子弟有失道¶
者誘掖訓誨教以事親敬長之節善者有頼不善者有¶
<pb:KR4e0114_WYG_025-29a>¶
警所居自終慕堂獨留意於祠堂器制精備凡事事非¶
齋戒不入朝夕省謁終其身不間置義田二百畝以贍¶
三族勸節田六十畝以給族人之孤寡周急田三百五¶
十畝以備里社之凶荒月望給貧病者人米一斗死者¶
與之棺無所歸者塟之義塜又建橋以利渉鑿井以濟¶
行路修葺文廟翼室景泰後數出穀賑飢至五千石屢¶
授冠帶皆辭後有司謂不可重違始受之尋返初服一¶
再冠服而已縣令孫剛累請預鄉飲疏公父子事行以¶
<pb:KR4e0114_WYG_025-29b>¶
聞旌其門為孝義嘗南至浦江義門鄭氏得其家範文¶
公禮翻刻於家北至姑蘇造范文正公家廟得其遺文¶
以歸業欲趨闕里徽國瞻挹遺風老不果行居常念念¶
配徐氏有内行嫡子謙娶陳氏庶子讓娶吳氏女二祝¶
滄周輦其壻孫男三松梅栢曽孫一壽七十有九塟於¶
南山之陽臨終語謙曰吾强力為善禮下賢士大夫勤¶
一世不敢少自肆者蓋欲保家族以成汝兄弟也家範¶
數十條遺書千巻勸節周急田數百畝吾志與事盡在¶
<pb:KR4e0114_WYG_025-30a>¶
於此吾死後汝宜展親益惠加於故常母徒過庸不篤¶
以辱亡人吾目瞑矣謙受命遽散米三百石周親近以¶
表事始嗚呼世常以心迹觀人符其顯宻以為定論如¶
處士者名實已顯於人古所謂達人長者將或是歟塟¶
之前謙奉世系事實求為行狀謹按序而歸之其稱處¶
士者所以原公本心欲見其平生大致也¶
　　劉世亨行狀¶
君姓劉名泰字世亨年三十有八生于永樂壬寅八月¶
<pb:KR4e0114_WYG_025-30b>¶
十五日卒於天順己卯七月二十三日配宋氏封孺人¶
賢而無子二女沈禮俞恩其二壻也君領浙江甲子鄉¶
舉登景泰辛未進士第由翰林庶吉士授文林郎河南¶
道監察御史其先大梁人五世祖恂元海鹽教諭因家¶
於官髙祖鞠所曾祖彥方祖廷佐皆積善行義為鄉黨¶
推重父鳯克繼前志嘗長賦稅母沈氏生母(闕/)氏以君¶
貴皆贈封兄弟九人昻顯達英傑俊泰復常皆聰明文¶
雅友愛甚至君年十八補邑庠弟子從士章許先生授¶
<pb:KR4e0114_WYG_025-31a>¶
尙書經傳少嗜酒季兄達常微言之即禁不復飲讀書¶
窮晝夜每懸髮自警領舉時年二十有一乙丑戊辰兩¶
試禮部率不偶卒業成均大有所得及登第入翰林師事¶
學士吕公所就益逺平生好古博雅能詩善文工行草¶
書猶精於法律為御史幾兩考嘗奉勅按治遼東直𨽻¶
風裁茂著景泰間内閣尙書江淵遺不法于淮君馳奏¶
劾之卒移其任天順戊寅徽州民暴横鄉里致訟當流¶
郡縣素惡其人論以殊死乆不白君卒平反之太平民¶
<pb:KR4e0114_WYG_025-31b>¶
有相共殺犬賽神者奸吏襲得犬首詣府告魘呪守守¶
怒發人大捕訛言相傳民一日死者數人急將盡没入¶
大江守悔不能禁君適至即械項告吏使人號於通衢¶
民始定所至吏服民安邪慝不敢肆天性寛平不立崔¶
岸至禮法所在則縝宻無遺疾作時行部至廣徳盛暑¶
躬行山溪間軀幹充肥濕熱相薄而不得息疾遂成疸¶
荏苒至京踰六月疸發背卒先是君度不起以後事語¶
姪珙令歸告諸兄弟凡棺槨襲斂皆自為具臨終强自¶
<pb:KR4e0114_WYG_025-32a>¶
起梳沐索紙筆書一詩其中有清白肯為兒女計疎狂¶
曾為國家憂之句書畢呼珙曰為我請張靖之來寧入¶
門大言曰靖之我今日得易簀矣平生心事足下所知¶
忠君孝親早圖繼嗣幸及時為之詞少梗復作氣曰尙¶
有所托古者墓必有表葬者有銘死者有傳鄉先生吕¶
公吾師柯孟時王廷貴皆同年相知深其文必有傳行¶
實惟靖之留念不朽之托固所願也萬古之别在須臾¶
矣詞氣慷慨不異平時語畢呼珙曰棺木了未瞑目而¶
<pb:KR4e0114_WYG_025-32b>¶
盡珙以是年扶柩歸塟海鹽祖塋之次¶
　　求稽勳沈先撰先考墓志銘事行狀¶
先曾祖諱貴字仲山世居湖州府徳清縣金鵝鄉界牌¶
里元季為張士誠萬户長時盜賊蠭起各相長雄互為¶
吞暴於是退而糾合鄉社設備預嚴界守人免於難及¶
事平悉衆歸附聖朝調戍海寧衞祖栢庵處士諱文俊¶
實代父行役生先考諱翥字九臯號聞鐘子更號晚香¶
叟洪武丙子六月初六日亥時生成化壬辰七月十五¶
<pb:KR4e0114_WYG_025-33a>¶
日卯時卒是年九月初四日丁酉塟於海鹽縣開濟鄉¶
祖塋與先母孺人丁氏同壙先考年二十四喪母楊氏¶
四十喪父六十封徵仕郎禮科給事中六十五喪先母¶
冠帶凡十七年感風痺疾卒於正寢壽七十有七生女¶
一適里士許觀子二寧由進士入官娶唐氏繼王氏俱¶
封孺人因無子側室羅氏許氏謝氏寛由監生聴選吏部¶
娶施氏璿娶百户陶洪女雲翰聘海寧衞指揮方剛女¶
孫女二恒吉許嫁杭州衞指揮劉瑄嗣子舉恒清許嫁¶
<pb:KR4e0114_WYG_025-33b>¶
海寧衞指揮姚雄嗣子麟甥男三許瑛邑庠生娶周氏¶
琳聘高氏餘皆幼未嫁娶先考性至孝善事先祖考妣¶
初祖妣殁晝夜號泣水漿不入口者累日時方暑未斂¶
至以舌餂唇目間出液感疾幾死祖考病旦夕不去側¶
割股進粥居喪盡禮塟祭竭力舉無遺度先考夙聰慧¶
能詩文隂陽毉卜聲律之事皆嘗究心平生不事家人¶
生產惟藏圖書數千巻嘗以多財益過為戒所居田宅¶
自祭養外不肯長益尺寸先考嚴於教子自不孝兄弟¶
<pb:KR4e0114_WYG_025-34a>¶
有知即不令伍閭巷童稚遊戲稍長遣從雲壑蘇先生¶
學古文既長遣從澹軒許先生授經業進士親為程課¶
每至夜分始入黎明便秉燭出促起讀書凡琴奕書畫¶
事皆聴不孝兄弟就學曰此亦文藝中物所謂為之猶¶
賢乎已餘事輒戒責不聴寧入仕屢書貧乏不能存此¶
是好消息十字為警先考性質實好義自不孝兄弟將¶
入仕悉取前人逋財劵書焚之然常以儉約為家範取¶
予之間外若介宻而内實寛平意到即已不令人知晚¶
<pb:KR4e0114_WYG_025-34b>¶
年施棺砌路排難解紛人多感其恵獨不近佛老事先¶
考作事皆有法正統戊辰隣火及舍舉家驚惶先考猶¶
從容命不孝輩先收神主次及圖書澤器然後掇捨餘¶
貲而烈焰逼人不能畢事遂使温飽之業一空饘粥不¶
能繼賴先妣勤儉委曲之力雖懸磬匱囊未嘗乞憐告¶
貸以至今日嘗曰貧乏有時若便作窘負事頓喪兒子¶
輩氣節委靡自此始矣先考與人甚和易而大節不踰¶
閑郡邑大夫嘗禮為鄉飲大賔正容謹節凜然難近及¶
<pb:KR4e0114_WYG_025-35a>¶
退而家居雖五尺之童亦親狎不忤嘗效故事與鄉老¶
數人結社更日宴樂方春令節籃輿畵舫酒樽食具攜¶
妓女歌兒相與出遊郊渚間藉草乘隂留連暢飲親操¶
絃管度曲傳腔調弄竟日樂而忘疲晚歸憇醉翁牀上¶
輒命鐵笛而吹或呼侍兒鋪牌博奕興極乃已遇除夕¶
元宵則列宴張燈召故舊相與乘夜踏歌從以鼓樂燈¶
月之下望之如神仙如是者餘十年不輟先考自暢飲¶
中感疾半身不遂荏苒牀褥越十八月屢更醫卜百折¶
<pb:KR4e0114_WYG_025-35b>¶
不效雖甚苦辛神氣益壯始終無念老悲窮之態獨寧¶
妻死為之涕泣失聲曰天何不以我代之失吾賢婦弟¶
寛方謁選未回留念不已及歸以手捫其面曰汝兄弟¶
俱在吾死無遺憾也病革問後事具未侍者答以既具¶
乃舉手祝天曰萬幸吾事從此畢矣言不及私惟遺命¶
蚤塟及遣嫁二婢子¶
　¶
　方洲集巻二十五¶
