# -*- mode: mandoku-view; -*-
#+TITLE: 方洲集
#+DATE: 2015-08-25 00:20:28.640437
#+PROPERTY: ID KR4e0114
#+PROPERTY: BASEEDITION WYG    
#+PROPERTY: JUAN 卷十一
<pb:KR4e0114_WYG_011-1a>¶
欽定四庫全書¶
　方洲集巻十一¶
　　　　　　　　　　　　　明　張寧　撰¶
　七言絶句¶
　　題畫二首¶
雲滿孤山雨滿樓青春花鳥澹相留年芳似舊故人少¶
黙倚闌干悔昔遊¶
雨晴芳渚野鳬飛楊柳條長荇葉齊閒展篷牕看溪水¶
<pb:KR4e0114_WYG_011-1b>¶
春痕漸上釣魚磯¶
　　碧葵¶
芭蕉分綠蕙分香不及春紅一半粧任是榴花妬顔色¶
平生心事只傾陽¶
　　題戴靜庵畫三首¶
金鰲玉龍蟠作堆老樹屈鐵泉鳴雷舟輕水急雲蕩漾¶
彷彿使槎天上來¶
蕭蕭葭菼著霜稀秋水連天有鴈飛悵望溪山舊人去¶
<pb:KR4e0114_WYG_011-2a>¶
一船斜日映愁歸¶
汎汎輕舟泊釣磯蘆花吹雪夢將飛莫敎一枕黄昏雨¶
直待邯鄲覺後歸¶
　　秋江八景¶
　　　蘆葦亭¶
飄搖蓬搆拙於鳩露葉霜花四壁秋滿榻寒聲江影動¶
卻疑身地是虗舟¶
　　　蘋花館¶
<pb:KR4e0114_WYG_011-2b>¶
宿水停烟綠近墻繞門葭菼共蒼蒼寒香欲薦無人採¶
月落空庭夜有霜¶
　　　眠鷗渚¶
風定莎晴寂不驚水雲流影日斜明㤀機正愛幽棲熟¶
莫放漁舟近岸行¶
　　　落鴈汀¶
雲衢千里路漫漫水碧沙明夜滿灘何事黄昏尚凝睇¶
伴人孤影隔江寒¶
<pb:KR4e0114_WYG_011-3a>¶
　　　紅葉寺¶
澄江練淨晃岩扉霜樹蕭疎野鴿飛滿地飄風人跡少¶
夕陽門掩一僧歸¶
　　　白雲鄉¶
浦溆蒼茫水不流迴風斷處見蘭舟壯懷岑寂哀情動¶
忽憶汾河九月秋¶
　　　芙蓉灣¶
曲水迴塘不礙舟渉江無便寄清秋故園桃李今搖落¶
<pb:KR4e0114_WYG_011-3b>¶
欲駐寒芳待遠遊¶
　　　菱葉蕩¶
疎疎弱荇引春波簇露牽風日漸多消盡緣雲秋水濶¶
夜船猶唱采菱歌¶
　　寄友¶
白石滄波路渺漫瀟瀟風露晩生寒雙峯舊隠知無恙¶
一紙平安欲寄難¶
　　𤣥真院題畫二首¶
<pb:KR4e0114_WYG_011-4a>¶
金闕瓊樓虎豹闗蓬萊方丈五雲間登髙一望秋無際¶
徐福樓船幾日還¶
𤣥都桃樹是誰裁借問春花幾度開青鳥有聲書欲到¶
不知王母可重來¶
　　清溪梅月為潘道士題¶
一溪流水漾寒沙萬樹和風護玉花白鶴近牕人未寢¶
夜深隨月誦南華¶
　　題畫¶
<pb:KR4e0114_WYG_011-4b>¶
緩棹輕舟入芰荷若耶風淡水如羅江南舊事休重省¶
落日猶聞子夜歌¶
　　題張仲敷所藏古畫冊一首¶
臨池日日寫蘭亭歩月吟詩酒未醒老去為嫌文字擾¶
卻尋閒處看黄庭¶
滿篷落葉樹頭風一鴈髙飛海色空水淨蓴香鱸正美¶
故應張翰憶江東¶
　　夷齊圖¶
<pb:KR4e0114_WYG_011-5a>¶
弟兄相遜入蠻荆嚙雪茹芝不為名薇葉日蕃山日在¶
幾人曾上首陽行¶
　　列子陳圖南二圖¶
列子御風風御列莊周為蝶蝶為周丹青未識荒唐論¶
貌作憑虗汗漫遊¶
雲臺觀下樹離離一枕清眠夢覺時卻笑世間疲臥客¶
勞昏常自比希夷¶
　　寄余驛丞¶
<pb:KR4e0114_WYG_011-5b>¶
南薰亭館晩相延屈指星霜又十年不是重來渾㤀卻¶
黄昏舟過驛門前¶
　　芙蓉二絶¶
誰從花裏見雙雙一片芳心晩未降隔浦相逢如欲語¶
不禁風雨滿秋江¶
水遶迴塘晩色荒褰衣人在水中央相思道逺空零落¶
斜倚蒹葭一夜霜¶
　　畫景¶
<pb:KR4e0114_WYG_011-6a>¶
清明雨歇草萋萋桑葉初團柳未齊山客過橋門未啓¶
隔墻花落杜䳌啼¶
　　瑪瑙寺枯木竹石¶
石蹙脩篁碧篠殘風搖落木紫藤乾亂山春盡醉遊散¶
一夜月明僧舍寒¶
　　宋徽宗御製瑞鶴賡和詩¶
虎嘯龍吟發至和鳯儀鶴舞事如何奎章彷彿賡歌意¶
只比當時美頌多¶
<pb:KR4e0114_WYG_011-6b>¶
　　雜花卉圖¶
寒葩冷蕋索精神一夜東風淑氣勻惆悵靈均幽谷伴¶
相隨蕃卉競先春¶
　　和隂僉憲宗孟桃源夢詩四首¶
夢看桃源畫裏春忽驚身是畫中人丹春幻象神仙遠¶
自是清竒夢亦神¶
傅巖曾托畫圖傳八翼分明夢上天變化升騰先有兆¶
從來官第號登仙¶
<pb:KR4e0114_WYG_011-7a>¶
上界羣仙下土司顛崖辛苦合通知如今兩浙人清逸¶
不負桃源入夢時¶
百折迴流九鎻山桃源應只是人間仙家早有迷津術¶
何事敎人錯往還¶
　　雎鳩圖¶
淨處偕行宻處藏河洲風寂水生香幽閒意態知何似¶
記得周南第一章¶
　　客絲鴝鵒¶
<pb:KR4e0114_WYG_011-7b>¶
逐絮穿花巧弄聲海棠枝嫩蜜蠭輕隨風卻被遊絲遶¶
飛落春機静不鳴¶
　　九鷥圖¶
九鷥不與九思同托物相䂓畫史功風雪滿溪寒素在¶
也應窮處見從容¶
　　鳯仙圖¶
華月中天一鳯過五銖衣薄夜涼多彩雲未斷簫聲遠¶
回首秦臺路幾何¶
<pb:KR4e0114_WYG_011-8a>¶
　　拜石圖¶
鸞鶴風儀錦繡腸眼空塵海欲飛揚如何已在觀瞻地¶
猶作山林舊楚狂¶
　　雪溪泛舟圖¶
拂踏冰花上野航水光沉黑樹蒼黄平生盛有清寒興¶
不是山隂訪舊忙¶
　　仲昭竹為湛公題¶
蕭颯秋聲滿渭川深沉詩思入湘淵遙知一徑通幽日¶
<pb:KR4e0114_WYG_011-8b>¶
曾共山僧聽雨眠¶
　　無錫楊叔嶼夀藏八景¶
　　　永安堂¶
馬革功名瘴海秋䲭夷身世水東流千年一枕華胥夢¶
預買青山辦樂丘¶
　　　委和堂¶
浪説前身與後身百年天地暫因親相逢盡是浮生客¶
莫道堂中是主人¶
<pb:KR4e0114_WYG_011-9a>¶
　　　觀物齋¶
夕陽西下月東升葉落空齋草又生寒暑自更人自老¶
牛山何必動深情¶
　　　知息所¶
鳥因飛倦始知還雲本無心也出山何似蚤歸常不出¶
洞深巢隠共閒閒¶
　　　晚翠窩¶
幽棲松竹晩隂森過盡紅芳與綠隂彷彿邵家安樂地¶
<pb:KR4e0114_WYG_011-9b>¶
白頭無恙歲寒心¶
　　　白石庵¶
南山斮絮已消磨澗底荆薪奈爾何卻愛四圍俱白石¶
玉香深處保天和¶
　　　一漚亭¶
秋水亭空晩況微雲隨片影落晴暉乾坤逆旅生如寄¶
怪㡳㤀機不復飛¶
　　　雙桂軒¶
<pb:KR4e0114_WYG_011-10a>¶
小山雙桂接𤣥堂梧檟秋風共老蒼他日燕山訪遺植¶
有人連袂折天香¶
　　東坡圖¶
玉帯金章未足竒葛巾野服是何時平生懐抱空千古¶
一笑逢人處處宜¶
　　武克顯贈别巻二首¶
十載言歸人不見獨將書畫上長安此情直與江流遠¶
莫說如今行路難¶
<pb:KR4e0114_WYG_011-10b>¶
冠蓋臨岐費苦吟太平人物盛時音至今翰墨猶賡和¶
不盡當時贈别心¶
　　吳東升生八十有三以江湖訪隠巻索題為書四¶
　　　絶¶
年髙八十又三旬猶自乘舟訪隠倫只恐太平無事久¶
江南巖宂少閒人¶
琴劒圖書一葉舟平生夢想子長遊嚴陵祠宇林逋宅¶
碧水青山一様秋¶
<pb:KR4e0114_WYG_011-11a>¶
老健聰明似壯年逢人都說地行仙隂晴冷暖還須省¶
莫汎山隂雪夜船¶
弓馬停行翰墨香早來文武盛錢唐會應收拾江湖趣¶
歸臥吳山舊草堂¶
　　題劉武夜雨讀書圖¶
空齋葉落雨燈孤除郤殘經百事無夜半睡魔消不得¶
起盛簷溜浸菖蒲¶
　　卽景¶
<pb:KR4e0114_WYG_011-11b>¶
山下東風小雨催斷橋流水路盤迴柳隂拂地春衣濕¶
人自湧金門外來¶
　　遊獵圖二首¶
金彈横捎玉勒飛乘閒日日放鷹歸將軍總愛非時獵¶
原野如今雉兎稀¶
駿馬盤迴未著鞭東門黄犬不須牽貴遊子弟春遊蚤¶
不似岐陽大獵年¶
　　雪蕉亭¶
<pb:KR4e0114_WYG_011-12a>¶
寒壓亭蕉葉半枯離披殘綠伴愁孤憑誰喚起王摩詰¶
併作袁安臥雪圖¶
　　烟蘿山館¶
花靄松薰逗午烟輕風不散碧蘿懸一聲歸鶴重門靜¶
人在蓬壺小洞天¶
　　孤竹¶
𤨏牕清曉雲鬟重今谷芳年翠袖垂記得月明湘水上¶
倚篷無語立多時¶
<pb:KR4e0114_WYG_011-12b>¶
　　雜題七首¶
高山流水古音微彈者無人聽亦稀縱是相逢只如許¶
夕陽空抱錦囊歸¶
秋水蒼茫畫鷁輕横篙不動櫓無聲濟川功大須回首¶
莫趂長風盡力行¶
路入青雲夢在山身忙應不礙心閒宦途自有幽栖處¶
何必林泉好解顔¶
綠波芳草雨初晴十里風光一棹輕就使真從天上坐¶
<pb:KR4e0114_WYG_011-13a>¶
也應不似畫中清¶
雨餘石徑淨無塵幽事相尋野興新世態如碁數更變¶
何曾重過爛柯人¶
北風吹雪滿山隈踏徧溪橋不見開水月黄昏香影寂¶
不知何處折歸來¶
銀海流光濯縞衣九霄風勁快高飛生來便是神仙侣¶
浪説千年化令威¶
　　徐志遠四景畫¶
<pb:KR4e0114_WYG_011-13b>¶
坐令春水獨徘徊不見紅塵拂面來遊客自歸花自落¶
何須惆悵問誰栽¶
綠隂亭館晩涼多紅藕花香水不波不是紅南漫遊客¶
隔溪猶唱採蓮歌¶
東籬昨夜有微霜白酒浮香菊又黄老去閒情鎮相待¶
滿頭何必遇重陽¶
月光昏淡水痕微香影如前舊植稀可是孤山雪初霽¶
有人吟坐擁深衣¶
<pb:KR4e0114_WYG_011-14a>¶
　　戴文進捕魚圖為劉邦彦題¶
深水浮篙淺礙舟滿江風雨不知休如今盡結横流網¶
那有閒魚上直鉤¶
斜風宻雨綠蓑衣水急船横網伴稀總是得魚歸不得¶
不如風雨未來歸¶
　　題沈履徳集古梅花百詠¶
折選囊珠聚夜光開分璞玉取琳琅都將幾夜金莖露¶
鍊作孤山百和香¶
<pb:KR4e0114_WYG_011-14b>¶
　　湖山訪隂巻二絶¶
大隠居城小隠山山城未見一人閒不如還訪林逋宅¶
坐待梅開野鶴還¶
勞勞僧舍滿湖山葛嶺無人托半閒世路相逢只如許¶
夕陽長見酒船還¶
　　題張光弼陳東之花大經狀元友社遺音巻¶
楚雲吳雨越江津飄泊西湖十載春誰説林逋巢閣外¶
梅花落盡更無人¶
<pb:KR4e0114_WYG_011-15a>¶
　　宋徽宗墨竹為夏憲夫題¶
龍香御氣滿琅玕猶似金壺汁未乾一片卿雲天萬里¶
無人為報日平安¶
　　寫芭蕉題贈張仲敷¶
翩翩風影度牕紗曾記相逢蕚綠華展盡翠箋無一字¶
太湖石畔有開花¶
　　為諸中夫題芭蕉圖¶
翠袖雙掀石影孤綠珠將墜惠風扶東君莫為春花惱¶
<pb:KR4e0114_WYG_011-15b>¶
留作袁安臥雪圖¶
　　為朱彥明題畫¶
不是𤣥都種樹人武陵溪上已迷津少年時節須回首¶
花落鶯啼又暮春¶
　　題沈明徳畫蕉¶
雨山先生懶折腰清如立石瘦如蕉興來寫盡金壺汁¶
應是春醪宿未消¶
　　桃源圖¶
<pb:KR4e0114_WYG_011-16a>¶
流水桃花萬壑春迷途偶遇避秦人一宵風雨林巒變¶
惆悵無人再問津¶
　　墨竹圖¶
娟娟叢綠繞流泉萬玉低迷日暮天回首川南望川北¶
鷓鴣聲亂雨如烟¶
　　罷釣圖¶
月落西巖露氣清綸竿斜拂葉舟輕夜深一枕蘆花雪¶
飄盡江風夢不驚¶
<pb:KR4e0114_WYG_011-16b>¶
　　雜畫三首¶
萬壑寒隂霽雪天灞橋驢瘦暫停鞭瓊樓玉觀望不極¶
詩在暮樵歸路邊¶
新水桃花漲滿池大魚吹浪小魚隨丹青盡寫濠梁景¶
不到源泉未起時¶
秋入溪山草半黄白雲紅葉共蒼蒼清商一曲無人聽¶
獨歩荒林看夕陽¶
　　四景畫為朱天錫題¶
<pb:KR4e0114_WYG_011-17a>¶
柳塢桃蹊路欲迷故山春草自萋萋隔江茆屋無人扣¶
門掩落花鶯亂啼¶
山㘭亭館野仙居南面風來暑氣無汲取寒泉入清潄¶
日長閒講漢西都¶
信宿漁舟晩未歸水光山色到秋微板橋人影斜陽裏¶
落葉無聲有鴈飛¶
雪壓危橋騎不前萬山寒寂樹沉烟逶迤曲磴松闗静¶
應有閒人對鶴眠¶
<pb:KR4e0114_WYG_011-17b>¶
　　畫秋林獨歩圖為崔廷佩題¶
山共人閒水共清滿林松籟助吟聲十年中外紅塵騎¶
何似斜陽䇿杖行¶
　　畫雪景二首¶
一斗寒酤數尾鮮只應多費草書錢羊羔飲唱真成俗¶
卻笑袁安忍餓眠¶
隔橋沽酒傍船魚風味寒酸趣有餘醉後和衣不成寐¶
半牀微月照殘書¶
<pb:KR4e0114_WYG_011-18a>¶
　　畫菜¶
平生肉食慙無補見畫令人一悵然祝鯁無人供膳缺¶
老懷偏與此相便¶
　　蓮葉舟¶
蓮落紅衣玉露秋蕭蕭鶴髮映中流若非太華峯頭種¶
那得乘風穏似舟¶
　　鴝鵒¶
微微初日轉花梢流麗聲隨雨露髙見說羣飛不踰濟¶
<pb:KR4e0114_WYG_011-18b>¶
魯經何事紀來巢¶
　　和沈石田寫生牡丹詩意¶
畫堂紅酒滯清懽折得餘芳興已闌老去不堪春似夢¶
笑圖傾國貯吟壇¶
　　題畫四首¶
龍虎風雲際盛時明良何事抗相辭無端盡學巢由去¶
千古綱常欲付誰¶
天潢障缺落浮漚混作人間萬水秋一自南華聲漱起¶
<pb:KR4e0114_WYG_011-19a>¶
至今汗漫未迴流¶
羣后從容揖遜同鰥夫一舉已徵庸當時謨典應難考¶
直欲西尋太史公¶
内史功名振士林東封車駕從登臨如何早拙催科政¶
不㤀艱難畎畞心¶
　　雜畫四首¶
春山無伴偶相迎清話投機晩未行卻笑㑹稽談富貴¶
不知愚婦已㤀情¶
<pb:KR4e0114_WYG_011-19b>¶
獨樹溪邊石蘚斑碧山猿鳥共秋閒怪來翹首斜陽外¶
情繞湘雲渭樹間¶
閒看圖畫想離騷香草萎垂半野蒿何事春風太相誤¶
卻教荆棘出林髙¶
雲深無處認巖扉童子閒行鶴未歸獨歩空林望斜日¶
滿身松露濕秋衣¶
　　芭蕉美人¶
一㸃蕉紅若展丹東風先自暗凋殘滿懷都是傷春思¶
<pb:KR4e0114_WYG_011-20a>¶
綵筆無題綠葉乾¶
　　呂紀白鷺圖¶
萬里江湖釣弋稀懶隨鷗鳥候㤀機還應靜避風濤惡¶
共立蒼茫暮不飛¶
　　張復陽畫¶
山凝嵐氣樹凝烟宿雨纔收社後天山下人家夜留客¶
開門花落滿籬邊¶
　　四松巻¶
<pb:KR4e0114_WYG_011-20b>¶
手植蒼松今幾時空亭面面綠隂滋半臨山谷半溪水¶
雪月風烟各自宜¶
　　瀹雪詩¶
總是金山與惠山源流無不歴塵寰從來天一清凝味¶
只在陶生茗瀹間¶
　　王舜耕畫為雪江題¶
春愁滿眼殢昏昏不是行人亦斷魂彷彿幽居風雨旦¶
梨花落盡未開門¶
<pb:KR4e0114_WYG_011-21a>¶
　　劉松年山水二幅¶
紅樹青山滿眼秋江南江北路悠悠一行歸鴈無書信¶
倚盡斜陽不下樓¶
春色催人不耐閒危橋曲磵遠躋攀卻嫌昨夜東風雨¶
漂得桃花滿釣灣¶
　　美人圖二絶¶
少女風微栢子香夜深吹透紫霓裳&KR1670;山月落春回首¶
應悔吹簫引鳯凰¶
<pb:KR4e0114_WYG_011-21b>¶
月明如水溢秋波手撚花枝夜思多玉魄冰魂無著處¶
欲隨青鳥扣嫦娥¶
　　雪松¶
藍闗疋馬瘦停鞍羝窟天荒漢節殘一紙家書人不到¶
開封猶帯舊衣寒¶
　　為月塘上人題趙松雪蘭杭人有賣蘭為業¶
楚畹萋萋草共生吳城日日賣花聲離騷讀盡無人問¶
閒倚蕭齋看落英¶
<pb:KR4e0114_WYG_011-22a>¶
　　畫竹樹圖送譚大尹¶
古楠幽竹海山秋一片離懷共水流縱爾掄材入廊廟¶
也應不㤀九年遊¶
　　題菊二首¶
清勁姿標淺淡黄幽篁古石共冰霜生來不是春園物¶
老向枯枝死亦香¶
白石塵消苦竹生一枝秋色淡無情幽居莫作芳菲看¶
晚露寒霜老更清¶
<pb:KR4e0114_WYG_011-22b>¶
　　畫景¶
千山晴翠濕春雲萬樹凝風晝不分欲趂山童入深處¶
落花填徑鹿成羣¶
　　畫登髙望遠圖¶
獨上危崖望大荒老懷應不為重陽白雲紅日頻回首¶
蕭颯西風兩鬢霜¶
　　題便面山水¶
斜陽晚色滿滄洲紅葉飛隨水亂流惆悵隔江人不見¶
<pb:KR4e0114_WYG_011-23a>¶
西風誰汎木蘭舟¶
　　雪景為沃文裕題¶
玉山銀海夜如年寂寞山隂訪戴船老病不禁溪上冷¶
放容牕月伴吟眠¶
　　畫匡廬春雨圖題贈醫士¶
宻樹叢篁滿石田匡廬春雨杏花天不知茆屋無人處¶
看到靈樞第幾篇¶
　　送莊汝恭¶
<pb:KR4e0114_WYG_011-23b>¶
海郭西風野色昏飄飄鳴鴈欲辭羣滿林都是秋來樹¶
留得春松折贈君¶
　　畫雪蕉¶
風送飛瓊拂地垂映牕烟綠半離披清貧不共繁華改¶
猶記袁安凍餓時¶
　　董源畫¶
金鰲玉龍蟠作堆老樹屈鐵泉鳴雷舟輕水急雲蕩漾¶
彷彿使槎天上來¶
<pb:KR4e0114_WYG_011-24a>¶
　　戴文進小景二絶¶
蕭蕭葭菼著霜稀秋水連天有鴈飛悵望溪山舊人去¶
一船斜日映愁歸¶
忙處人多靜處稀蘆花風急夢將飛莫教一枕黄昏雨¶
直待邯鄲覺後歸¶
　　為秋江題姚公綬竹¶
本是飛仙號懶仙研池日日起風烟何人為惜清秋景¶
留伴山房看雨眠¶
<pb:KR4e0114_WYG_011-24b>¶
　　題蔣文藻畫為丁文禮¶
荒山亭館客遊稀瀑布無聲野鳥飛愁絶梅花庵外路¶
年來風景似邪非¶
　　松鶴圖¶
風送天聲月影寒玉簫吹裂縞衣翻巢居苦愛雲松伴¶
自抱孤琴對畫彈¶
　　題畫二首¶
雨晴芳渚野鳬飛楊柳條長荇葉肥閒展蓬牕看溪水¶
<pb:KR4e0114_WYG_011-25a>¶
春痕漸上釣魚磯¶
雪滿孤山雨滿樓青春花鳥淡相留年芳似舊故人少¶
黙倚闌干悔昔遊¶
　　古宫粧待月圖¶
坐倚危欄一倍思月光初上桂花枝可憐歌舞千門夜¶
不信無情黙對時¶
　　題節庵梅¶
冷風吹雪下層霄積滿西湖第六橋野鶴未歸人獨坐¶
<pb:KR4e0114_WYG_011-25b>¶
不勝清恨許誰招¶
　　題月林清影圖¶
澹澹蒼烟破玉蟾隔林清影落疎簷從今留作黄昏伴¶
分付山童莫下簾¶
　　題畫¶
十年京國念山林一夜趨朝一夜心今日還家逢老病¶
畫中風物盡知音¶
　　題張南山畫¶
<pb:KR4e0114_WYG_011-26a>¶
胸中丘壑自分明草筆臨池一肆情不是丹青舊家法¶
古來能事貴天成¶
　　題畫¶
下極黄泉上碧空鳥飛不到礙雲峯桃花流水知何處¶
野鹿聞笙出洞中¶
　　一笑山小飛來峯¶
飛來峰在西湖上何事飛來尺地間只恐飛來又飛去¶
小門風雨夜先闗¶
<pb:KR4e0114_WYG_011-26b>¶
　　便面為沃文裕題¶
買斷青山無别主結廬惟許自幽棲門前花落呼童掃¶
始信春殘鳥不啼¶
　古辭¶
　　一笑山辭¶
邈舒嘯兮山間宛游息兮幽閒齊綺褐兮無斁㤀藿肉¶
兮加餐滴花露兮月午宿暮雨兮空岩畫烹茶兮烟遠¶
夕往頰兮雲還濯蓮池以舒思兮歩蘭坡以怡顔卓筆¶
<pb:KR4e0114_WYG_011-27a>¶
盤陀洗研清漣挹蒼玉之佳爽兮眄芙蓉之巑岏悵昔¶
遊之旣遠兮念長别而懷慚晤無由而忽至兮安畢景¶
於㤀言¶
　　佩蘭辭¶
夫何勝地兮獨當此茂辰百卉競發兮羣動趨新積李¶
縞夜兮崇桃炫晨紛色臭之投時兮又蹊徑之同人蹇¶
予行之無從兮切獨懷夫幽真彈吾冠以陟岡兮振吾¶
衣以揚塵拾遺芳於宿莽兮仍故素於荒濵緝華英以¶
<pb:KR4e0114_WYG_011-27b>¶
為珮兮襲餘香以垂紳亦&KR0034;&KR0034;而葳蕤兮旣綢繆而因¶
循諒易詞之不可以忞忞傳兮服楚言而恂恂絃清琴¶
以和鳴兮邃虗室以求倫挹信美之自中兮庶音好之¶
弗湮¶
　　題莘叔耕山水圖¶
山出雲兮周垣水洄風兮雙彈樹交維兮帳羃猿鶴語¶
兮歌繁漱清蒙兮酎飲擷芳實兮珍餐緝青蒲兮盛服¶
枕白石兮重裀紛彼美兮難即易予素兮聊安懷良朋¶
<pb:KR4e0114_WYG_011-28a>¶
兮不至胡一來兮遄還念蓬累兮終陋感匏繫兮長歎¶
諒餘衷之耿耿兮終吾遇而盤桓¶
　　五噫薤露歌¶
薤上露何易晞人生脩短何由期噫黄金如山不如泥¶
噫長夜漫漫路逶迤噫北邙山頭草離離噫古人去兮¶
今人悲噫薤上露何易晞¶
　　牧牛詞¶
桑樹隂隂啼布穀野草青青隔湖綠驅牛渡水湖南牧¶
<pb:KR4e0114_WYG_011-28b>¶
中流水深莫放犢蒲草繮䋲槿樹鞭横騎牛背穏如船¶
但令草長牛常飽不怕公私田不了¶
　　葉太守叢竹圖¶
斐君子兮湘川冠綠玉兮乘雲軿儼若來兮旣遇忽軒¶
舉兮蹁躚風蕭蕭兮雨歇月皎皎兮山間悵幽貞兮不¶
見渺音節兮雲天¶
　　王孟端烟雨竹石正綂十四年為許竹牕題¶
西風蕭颼白石寒鼪鼯晝啼榆葉殘沅湘歸客望江干¶
<pb:KR4e0114_WYG_011-29a>¶
九疑雲路何漫漫¶
美人遠我天一方何以遺之雙琳琅黄雲蔽天日無光¶
紛紛雨雪濡衣裳¶
　　種茄詞為劉侍郎作¶
去年種茄時雨水傷茄枝今年卜蛙聲茄菜又不宜城¶
中薪米貴如玉官府雖輕私債促但願田神作主張纍¶
纍滿圃皆成熟豈不見東家富貴厭炮烙醉來仍索園¶
中藿¶
<pb:KR4e0114_WYG_011-29b>¶
　　廷器親家索畫梧竹圖成系之以詞¶
髙居寂閴兮地逈春深時物競發兮草蔓交侵蘭葳垂¶
而不見兮鞠遲暮而湮沉松偃蹇而蔽壑兮梅槎牙而¶
當岑陟髙岡以紓眺兮越陂陀而幽尋將息迹以滅影¶
兮胡跫然乎空谷之音忽流眄夫碧梧之蘢葱兮翳翠¶
竹之蕭森笋落籜以成竿兮條挺秀而増隂搴羣芳而¶
獨伍兮蠲衆迹而孤吟招清風於予袖兮邀明月於余¶
襟執髙致以自適兮諒卒歲而同心嗟庶植之殊情兮¶
<pb:KR4e0114_WYG_011-30a>¶
紛纖麗而妖淫或先時而忽往兮或後時而乖於今芳¶
華與土壤而同歸兮碩大又匠石之難禁羌是物之具¶
美兮永盤衍乎豐林若夫通方貢兮儕南金薦郊廟兮¶
偶球琳列匏管兮為瑟琴是固造物者之定分烏足以¶
狀是物之登臨也¶
　　贈文林翰林編修陳公哀辭緝熙之父¶
余嘗息御於蘇臺兮尋弭節於遼陽徵遺銘於幽竁兮¶
訪故事於遐荒聞先生之少孤兮形影相弔而無親攀¶
<pb:KR4e0114_WYG_011-30b>¶
千仭而獨上兮如一髮之引千鈞亦旣識夫康莊兮坦¶
順適乎前路握瑤瑜以自好兮力銜䇿而疾歩世方以¶
其事為事兮夫何獨先生之好修彼將縶鳯凰以司晨¶
兮擾騏麐以曵輈夫旣知其不可兮姑將反是以求道¶
何枘鑿之終不可以相入兮又竿瑟之異好返蘭舟於¶
漭漾兮迴素轡於寥廓茍初心之未渝兮雖隠約其奚¶
怍蓋智者不訾予以迷邦兮而枉者將罪予以懷璧嗟¶
厲階其孰基兮而禍本其誰植女入室而見妬兮不嫁¶
<pb:KR4e0114_WYG_011-31a>¶
何尤士入朝而見嫉兮不仕何憂豈剛者恒足以致缺¶
兮而美者必於致毁璞玉之必於見剖兮而淵珠之必¶
於見取胡為乎煽烈火於餘燼兮加矰&KR1508;於傷羽彼蒼¶
蒼者其廣大兮而㷀㷀之謂何匪予行之當是兮諒矢¶
心而靡他行遙遙其日遠兮心耿耿而傷悲羌去故而¶
即新兮念長往而不來旦引領於國門兮夕凝睇於桑¶
梓登髙丘而望遠兮或居閒而獨語曾歲月之幾何兮¶
倐少壯之代謝憯遼鶴之夙弔兮驚楚鵩之集舍魂杳¶
<pb:KR4e0114_WYG_011-31b>¶
杳以無歸兮魄沉溟而㤀故渺塵海之不可以極兮又¶
雲闗之不可以經度風凄凄其晝吟兮雪繽紛其夜零¶
日卓午而不明兮草逢春而不青忽天宇之開霽兮仰¶
恩光之下澤慨仁者之有後兮歎生死而肉骨駕靈輿¶
於萬里兮復此故丘賁徽名於九原兮榮溢東州方其¶
阽身就死而無所恤兮又孰念夫孤嫠興墜繼廢而人¶
所不億兮天實為之¶
　新詞¶
<pb:KR4e0114_WYG_011-32a>¶
　　滿庭芳(送歐/掌教)¶
紅杏花深青芹香汎古壇幽泮生風縱横禮樂人在舞¶
雩中窈窕門墻數仞相逢處衿佩匆匆因何事琴停瑟¶
間嘉會又成空　歎離懷宦况天涯海角渭北江東且¶
重斟别酒慢掛征篷今夜扁舟泊處斜陽外數㸃歸鴻¶
黄昏後半醒半醉清夢兩相通¶
　　玉燭新(送周/大尹)¶
蕭蕭風雨歇陡暑老涼肥半清時節畫船搖颺江風澹¶
<pb:KR4e0114_WYG_011-32b>¶
草青蘋黄葉仙郎去也悵花縣清琴間絶凝望處萬里¶
烟霄人在九重天闕　南雲北斗雙鳬隔白叟黄童望¶
歸心切功名激烈漫懊惱枳棘鸞凰栖屑東風漏泄看¶
紫誥文衣旌别壺漿候春水帆歸明年三月¶
　　蘇武幔(金/蘭)¶
麗水真精南州髙品流落楚皐湘岸翠帳銷殘帯魚粉¶
碎寫不盡靈均怨鶯羽瀟瀟菜花掩映黄瘦過初相見¶
記當時傳報泥緘早已遂同心願　似誰將三徑寒芳¶
<pb:KR4e0114_WYG_011-33a>¶
滿林枯葉把九畹風光換從今契合世路交情&KR0838;一筆¶
都勾斷操變西音佩紉中色鬱鬯酒堪同薦儘教人東¶
抺西塗都不改舊時疎淡¶
　　蘇武幔(送李載章/歸分宜)¶
桂殿秋香杏園春色不負洛陽才子通籍金閨聯班粉¶
署日近紫闈丹扆走馬長安鳴珂故國遊遍楚山吳水¶
恨不見聳壑昻霄逢人處曾相許　天借與東海雙鳬¶
南州一騎桃李河陽百里撫字心勤催科政拙算今古¶
<pb:KR4e0114_WYG_011-33b>¶
人能幾好事多磨彩雲易散花發又遭風雨是誰人又¶
唱鐃歌驚枳棘鸞凰起¶
　　滿江紅(題碧梧翠竹/送李陽春)¶
一曲清商人别後故園幾度想翠竹碧梧風采舊遊何¶
處三徑西風秋共老滿庭疎雨春都過看蒼苔白石易¶
黄昏愁無數　嶧山陽淇水路誤佳期空跌蹉歎舞鸞¶
鳴鳯歸來遲莫冷淡過如西磵草凄迷畨作江東樹且¶
留取素管候冰絲重相和¶
<pb:KR4e0114_WYG_011-34a>¶
　　念奴嬌(三月二十四日孫景章於景瞻邵叔章王/瑞之錢文傑邀飲馮彥恭湖亭其地有林)¶
　　(泉之勝醉中即景製念/奴嬌詞發諸公一笑)¶
暮春天氣歎春色三分二分僝驟蝶體鶯情留戀處偏¶
在餘花剰柳風雨相催隂晴未定不管人憔瘦淡粧濃¶
抹這精神還在否　是誰將兩山佳麗重湖深秀收歸¶
庭牖前輩文章近來吟詠算誰家曾有長笑臨軒喜人¶
生又是一番開口浮雲春夢此情都付杯酒¶
　　鳯來朝(送李/載章)¶
<pb:KR4e0114_WYG_011-34b>¶
桃李河陽路歎玉人去時秋暮記惠風華月春深處最¶
苦是離亭雨　聞道玉京朱戸掃公車半留台座待向¶
誰告訴暫借作海隅主¶
　　玉燭新(送宗禮/大尹)¶
溪山疎雨後正稻熟蘋香晩秋時候悵人在畫船天上¶
百里清風雙袖孤琴獨劒算去日來時依舊門靜悄桃¶
李河陽春來幾番消瘦封書寄向天涯問素月澄波有¶
人知不深耕易耨喜六職相宣四民齊厚郎官列宿笑¶
<pb:KR4e0114_WYG_011-35a>¶
枳棘鸞凰僝僽看此去紫綬金章從新拜受¶
　　慶春宮(送佟太守北行述/贈行十題入事)¶
得路青雲丹墀獨對醉歸春滿瓊林花縣天曹黄堂五¶
馬清政化到如今鴛湖此别意應與湖水同深行瞻鳯¶
闕立待金門宫漏沉沉　龍樓瑞旭纔臨瑤堦奏績榮振¶
朝簪猶記當時御爐香裏曾聽臚唱綸音九重雲表重¶
瞻戀頃刻千金三呼華祝咫尺天顔一片丹心¶
　　賀聖朝(送譚/大尹)¶
<pb:KR4e0114_WYG_011-35b>¶
清歌美酒殷勤勸莫匆匆分散九年光景八年已過一¶
年将半　来来往往河陽桃李春風開遍只愁他此去升¶
騰速淒凉花縣¶
　　好事近(前題/)¶
荳熟蚤秔香菱老芋肥蓮實原野桑麻相暎總陽春餘¶
澤　休言政拙與心勞賦足民安逸欲問使君心事聽兒¶
童歌拍¶
　　謁金門(送郭判/簿赴京)¶
<pb:KR4e0114_WYG_011-36a>¶
清秋節疎雨凉風梧葉千里冥鴻催曉發悵江雲海月¶
　回首琴堂疏越人在金門玉闕記取歸期何日接葉梅¶
花似雪¶
　¶
　¶
　¶
　¶
　¶
<pb:KR4e0114_WYG_011-36b>¶
　¶
　¶
　¶
　¶
　¶
　¶
　¶
　方洲集巻十一¶
