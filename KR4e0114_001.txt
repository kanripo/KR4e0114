# -*- mode: mandoku-view; -*-
#+TITLE: 方洲集
#+DATE: 2015-08-25 00:20:28.428245
#+PROPERTY: ID KR4e0114
#+PROPERTY: BASEEDITION WYG    
#+PROPERTY: JUAN 卷一
<pb:KR4e0114_WYG_001-1a>¶
欽定四庫全書¶
　方洲集巻一¶
　　　　　　　　　　　　　明　張寧　撰¶
　　廷䇿¶
皇帝制曰朕以眇躬祇膺天命纘承祖宗大業臨御兆¶
民顧惟負荷之艱莫究弛張之善肆虛心於宵旰冀資¶
弼於忠良固聖賢樂受盡言在堯舜惟急先務何則天¶
下之本莫有外於家國兵民朕欲聞其至計何先切望¶
<pb:KR4e0114_WYG_001-1b>¶
何最君心之發莫有著於禮樂教化朕欲聞其損益何¶
宜隆替何繫制治䝿於未亂其方術何良保邦䝿於未¶
危其謀謨何逺以至為政之寛猛何尚備邊之籌策何¶
長人才之賢否何由刑賞之緩急何可與凡災祥感召¶
之機何速外蕃向背之故何在皆朕之所欲聞者也夫¶
事䝿乎師古不稽諸古固無足以為法於今而施䝿乎¶
合宜不宜於今又何可以徒泥諸古子大夫明先聖之¶
道來應賔興賢能之詔皆得於古而將以施於今者也¶
<pb:KR4e0114_WYG_001-2a>¶
其悉㕘酌詳著於篇以俟朕之親覽¶
臣對臣聞天以大徳而生萬物聖人以至徳而化萬民¶
天與君其道常相通也皇天無親惟徳是輔天命之去¶
留者在徳民罔常懷懷於有仁人心之從違者在徳徳¶
惟治否徳亂世道之安危者在徳徳有善有不善古之¶
稱善者曰俊徳曰𤣥徳曰明徳曰顯徳曰令徳曰常徳¶
曰文徳其不善者曰惡徳曰凶徳曰穢徳曰逸徳曰悖¶
徳曰暴徳曰虐徳其善於徳者必勤不善於徳者必怠¶
<pb:KR4e0114_WYG_001-2b>¶
勤與不勤善惡之所自始也古之人君勤於用徳故諛¶
佞之流屏之逺方恐其以甘言進而移此勤也聚斂之¶
徒斥之使去恐其以貨利進而敗此勤也聲色勤之蠧¶
也必思逺之淫巧勤之酖也必思絶之鷄鳴而起日昃¶
而罷所以勉此勤也居近正人行近正道所以成此勤¶
也内外有史左右有諫一或不勤而言者至矣上帝下¶
臨黎民上仰一或不勤而應者至矣此人君所以能以¶
一身而統御天下者不過勤於用徳而已矣是以自古¶
<pb:KR4e0114_WYG_001-3a>¶
善為治之君未有不以勤於用徳為先善言治之人亦¶
未有不以勤於用徳為先論堯舜之徳曰克明曰濬哲¶
然其所以能用是徳而致於變敏徳之化者不過曰兢¶
兢而已矣論湯武之徳曰寛仁曰執競然其所以能用¶
是徳而致建中建極之化者不過曰汲汲而已矣商之¶
三宗皆能平治斯民者也迹其所以則曰悔過恭畏而¶
已焉周之成康皆能康濟斯世者也究其所由則曰敬¶
迓保釐而已焉以至於漢之七制唐之三宗宋之太祖¶
<pb:KR4e0114_WYG_001-3b>¶
真宗仁宗雖厯世不同皆能勤於用徳故今之稱漢唐¶
宋者不能舎是數君焉臣所謂自古善為治之君未有¶
不以勤徳為先也唐虞之世有道之極者也禹臯陶之¶
言曰無教逸欲儆戒無虞商周之時全盛之至者也伊¶
尹召公之言曰檢身若不及夙夜罔或不勤明良之歌¶
不忘於欽戒之詞昌言之陳無己於傲虐之戒以至於¶
賈誼董仲舒陸贄韓愈歐陽修蘇子瞻雖逺近不一皆¶
能以勤於用徳而告其君故今之稱善進諫者不能舎¶
<pb:KR4e0114_WYG_001-4a>¶
是數人焉此臣所謂自古善言治之人亦未有不以勤¶
徳為先也欽惟皇上體乾剛之徳𢎞不息之勤講道之¶
心不遑求言之詔屢下但見普天率土黎民有徧徳之¶
休薄海窮荒四方有風動之美其所以用是徳而見於¶
治固無不勤矣然猶進臣等於廷降賜清問首以祇膺¶
天命纘承祖宗大業臨御兆民顧惟負荷之艱莫究弛¶
張之善肆虚心於宵旰冀資弼於忠良固聖賢樂受盡¶
言在堯舜惟急先務為言臣有以見皇上不自滿足勤¶
<pb:KR4e0114_WYG_001-4b>¶
勤無己之心也臣請得而備言之夫善則得之不善則失¶
之天命至可畏也一或不勤則此心已流於怠忽天雖¶
降監引逸有所不知矣有所當修有所當舉先業至難¶
保也一或不勤則此心已流於昏昧業雖重大宏博有¶
所不顧矣撫之則服逆之則去兆民至難治也一或不¶
勤則聚斂徴求皆自此出尚何暇恤民哉今皇上既能¶
以是三者為心而形於言則其勤於用徳上以是承天¶
命中以是繼先業下以是臨兆民舉得其要負荷之艱¶
<pb:KR4e0114_WYG_001-5a>¶
有不難守弛張之善有不難究凡策臣者皆不足為皇¶
上憂矣而猶虛心於宵旰資弼於忠良𢎞聖賢樂受盡¶
言之量法堯舜急所先務之誠此其用徳之勤無間於¶
旦夕無間於人已無間於上下無間於小大而勤其所¶
當勤者又皆有所主矣然臣猶且勸之以勤者非欲衡¶
石程書如秦始皇而後謂之勤也非欲衛士傳餐如隋¶
文帝而後謂之勤也又非欲强明自任不任宰相如唐¶
徳宗而後謂之勤也又非欲以察為明無復仁恩如唐¶
<pb:KR4e0114_WYG_001-5b>¶
宣宗而後謂之勤也特以今日乃中興之時皇上中興¶
之主我太祖髙皇帝以及宣宗章皇帝皆能勤於用徳¶
以為家法是以八九十年天下晏然海内富庶今比年¶
治體比之祖宗之時亦不可謂坦然無事之時矣既不¶
可謂坦然無事之時則臣之所以望於皇上者將何以¶
為説乎將望以進學也則嘗親御經筵講明治道矣將¶
望以法古也則嘗稽諸故實動法前代矣將望以陟黜¶
也則嘗勅命重臣分考天下矣將望以賑貸也則嘗詔¶
<pb:KR4e0114_WYG_001-6a>¶
命四方減其田税矣將欲勸以逺聲色則無聲色之習¶
將欲勸以絶貨利則無貨利之求將欲勸以篤倫理則¶
倫理無闕失將欲勸以廣視聴則視聴無壅蔽將欲勸¶
以攬權綱則福威之柄亦未甞不出於上皇上於是數¶
者處之固無不盡美矣臣之心猶恐其作於上而或廢¶
於下歟謹於前而或失於後歟豈其隠微之間或有不¶
自知者歟積習之餘或有不自度者歟董仲舒曰王者¶
之道必有偏廢不起之處非其道不善也久而或有之¶
<pb:KR4e0114_WYG_001-6b>¶
失也今天下治體少異於前時則用徳為治亦當倍而¶
又倍於前之時可也此臣所以昧死盡言而以勤於用¶
徳為勸也臣伏讀聖策有曰天下之本莫有外於家國¶
兵民朕欲聞其至計何先切望何最臣以為欲盡治家¶
國御兵民之道誠不可不勤於用徳臣聞古之能勤於¶
用徳而善治家國兵民者莫如文武不能勤於用徳而¶
不善治家國兵民者莫如桀紂蓋文王能勤於用徳是¶
以刑於寡妻至於兄弟以御於家邦而得三分有二之¶
<pb:KR4e0114_WYG_001-7a>¶
天下武王能勤於用徳是以八百諸侯以師畢㑹壺漿¶
之衆盡入版圖而不待血刃以成大勲此文武之善治¶
家國兵民也桀紂不能勤於用徳是以昬棄厥遺王父¶
母弟不廸不信仁賢而瘝民者在位先人所有之家國¶
悉取而割裂之重役嚴刑而劓割夏邑前徒倒戈而反¶
以資敵先人所有之兵民悉取而疲敝之此桀紂之不¶
善治家國兵民也然其故則起於徳不徳勤不勤伏惟¶
皇上法文武之所以興戒桀紂之所以亡則必能勤於¶
<pb:KR4e0114_WYG_001-7b>¶
用徳而家國無不治兵民無不足矣臣又伏讀聖策有¶
曰君心之發莫有著於禮樂教化朕欲聞其損益何宜¶
隆替何繫次及於制治保邦為政備邊又次及於人才¶
之賢否刑賞之緩急又次及之以災祥感召之機外蕃¶
向背之故臣有以見皇上之勤於求道勤於致治勤於¶
用賢勤於事天勤於柔逺必欲用此徳而底中興之美¶
未肯自以為道成治極也臣聞禮樂者為政之成教化¶
者為政之本三代之禮樂率皆本於君心之和敬而將¶
<pb:KR4e0114_WYG_001-8a>¶
之以儀文發之以音節是以行於朝廷而羣后徳讓奏¶
於郊廟而神人以和其所損益者不過制度文為小過¶
不及之間耳今日欲知禮樂之所當損益請以三代之¶
禮樂質之則其何者當損何者當益者可見矣三代之¶
教化率皆本於在上之躬行而言行政事皆可師法是¶
以當時化行俗美比屋可封而其隆替則實係乎其人¶
何如耳今日欲知教化之隆替請以三代之教化觀之¶
則其何以致隆何以致替者可知矣若夫春秋戰國以¶
<pb:KR4e0114_WYG_001-8b>¶
至嬴秦先王之法崩壞盡矣下至漢唐時之禮樂教化¶
不過儀文音節政令法程之間宋雖文儒昭明亦不古¶
若我朝制作夙具治功時熙論禮樂則郊廟之建燕享¶
之所太常所掌教坊所隸先臣解縉亦嘗言之論教化¶
則學校興行徳行振舉民庶順則逺近同風比之近古¶
相去逺矣此臣願皇上勤於用徳以端禮樂教化之本¶
而正損益隆替之原此即所謂天子建中和之極即所¶
謂君心立教之本者也夫君之臨民若朽索之馭六馬¶
<pb:KR4e0114_WYG_001-9a>¶
六馬易驚朽索易絶善御者知其然也必為之固其控¶
勒堅其銜策力以防之雖遇峻險無慮也茍待其辟易¶
而始為之謀則雖王良造父無善算矣古聖人知其然¶
是以其立政也廣求賢俊布列庶位民無衣食也有農¶
桑之官教之樹蓄矣民未知善也有掌教之官導之禮¶
義矣民無知而犯法也有典獄之官平其刑罰矣為禮¶
以一之作樂以和之如此而求天下之不治不可得矣¶
此臣願皇上勤於用徳而為保邦致治之本此即所謂¶
<pb:KR4e0114_WYG_001-9b>¶
儆戒無虞者也此即所謂不見是圖者也若夫世之治¶
或過於寛而不立則濟之以猛或過於猛而急迫則濟¶
之以寛蓋一於猛則民無所措必致於畔亂一於寛則¶
民無節制必致於放溢是以三代之時一則尚忠一則¶
尚質一則尚文非别立一規模以自異正所以因乎時¶
而有濟也成周之治始則克慎中則和中終則保釐非¶
自作一教條以求異亦所以因乎時而有濟也今日之¶
政果宜寛耶果宜猛耶欲尚寛則吏之倚法為奸者接¶
<pb:KR4e0114_WYG_001-10a>¶
迹於下矣欲尚猛則民之饑饉流亡者無復聊生矣此¶
臣願皇上勤於用徳弗張於前而弛於後弗偏於一而¶
失其中嚴以立御官之法而裕以待凶荒之民則寛猛¶
得中無復煩亂放溢之敝矣若夫邊境之患何代無之¶
自岐山之避朔方之城東周之遷長城之築以至漢唐¶
宋籌策得失具有明徴漢之邊患在北而西羌次之唐¶
之邊患在西而北方次之宋之邊患在西北而備御之¶
方不足以始終論矣漢備初本為得武帝好大喜功開¶
<pb:KR4e0114_WYG_001-10b>¶
邉遺禍今年遣將出秦涼明年遣將出定襄雖少或得¶
志而中國之士馬物故亦復相當唐備初不甚失肅宗¶
寡謀資敵乘虛内侵今年與吐蕃盟明年與囘紇盟終¶
唐之世迄無成算而邉陲之扼塞漸隳矣蓋外蕃先王¶
本以羈縻處之得其地不可居得其人不可用僅備之¶
而已臣嘗聞備之之道其要有三曰形勢曰軍食曰將¶
帥形勢以據險要軍食以固士卒將帥得其人以總兵¶
旅重門擊柝以待之此莫善之計也然此特地之險與¶
<pb:KR4e0114_WYG_001-11a>¶
人之可恃者耳若夫智者不謀力者不攻則莫重於得¶
天心之順焉易曰天險不可升地險山川丘陵是也此¶
臣願皇上勤於用徳以固天命雖有邉警亦無慮也人¶
才國之利器其賢否則係於在上之一身焉故唐虞人¶
才比屋可封商周人才君子盈朝何者有是君於上而¶
感化之機深也下至漢唐之時君非唐虞之君雖曰養¶
之學校而實徳不存雖曰教之詩書而化本不立欲人¶
才之賢也得乎此臣願皇上勤於用徳以標凖天下人¶
<pb:KR4e0114_WYG_001-11b>¶
才每用一人也必賢而用之退一人也必不賢而去之¶
將見天下誰敢不讓敢不敬應而唐虞之人才于焉而¶
出矣刑賞國之名器也故唐虞之時刑曰天討爵曰天¶
命刑所當刑雖崇伯之重不赦也賞所當賞雖匹夫之¶
賤不棄也下至漢唐之世以刑賞為愛憎之具言及乘¶
輿有賜死者獻及𤓰果有拜官者欲刑賞之當也得乎¶
此臣願皇上勤於用徳以把握福威之柄毎刑一人也¶
出於人之所共棄毎賞一人也出於人之所共賢將見¶
<pb:KR4e0114_WYG_001-12a>¶
賞者勸刑者服而唐虞刑賞之道在是矣若夫災祥之¶
來雖由於人事之感召而吉凶之應實係於君徳之有無¶
徳盛而治雖災不足以為憂徳蔑而亂雖祥不足以為¶
喜河出圖洛出書不加盛於羲禹九年水七年旱不大¶
戾於堯湯自夫世道漸更而有白魚之祥君徳漸薄而¶
有鴝雉之異然桑穀共生而商道復興風雷偃禾而歳¶
卒大熟徳之所在災可反而為祥焉麒麟之出無補於¶
魯哀之治鳳鳥之至不振乎漢桓之衰不徳之徴祥適¶
<pb:KR4e0114_WYG_001-12b>¶
足以為災也臣伏願皇上勤於用徳以敬天仁民以愛¶
養萬物則祥瑞日見而妖沴不生如書所謂方懋厥徳¶
罔有天災山川鬼神亦莫不寧鳥獸魚鱉咸若矣至於¶
外蕃之叛服從違不過視中國之治亂强弱而治亂强弱¶
之原則在於人君也昔者三苗負固舜敷文徳而七旬¶
格崇伯干政文王修徳教而三旬降太戊修教明禮而¶
重譯來朝者七十六國武王惇信明義而通道祇貢者¶
九夷八蠻及世降徳微淮夷玁狁蠻荆徐戎相繼而起¶
<pb:KR4e0114_WYG_001-13a>¶
王室多虞漢自髙帝唐自太宗以後中國之力勝於彼¶
則曰欵塞曰來朝曰通和而子女金帛之求不可數計¶
彼之力勝於中國則入寇則犯邉則逼壓畿甸而士馬¶
甲兵之費疲弊不貲至有與之和親借力徙居内地卒¶
致播蕩擾亂無有寜嵗沿及於宋武功不振而南遷北¶
徙不可紀極皆積於中國之不徳也天厭禍亂我太祖¶
髙皇帝以天錫勇智汛掃不遺再造九州奄甸萬姓所¶
謂雪恥酬百王除兇報千古自有宇宙以來功業巍髙¶
<pb:KR4e0114_WYG_001-13b>¶
真帝王第一主也臣伏願皇上逺宗近監勤於用徳以¶
篤内治以嚴外防以慎擇將帥以保練士馬縱未閉絶¶
也必使進出有時雖欲惠柔也猶須賜予有節無幸其¶
衰而啓黷武之事無怯其强而有結好之謀無信其向¶
順而弛我拒守之備毋見其背去而忘其窺覘之奸明¶
足以破其機威足以懾其暴財力足以牽制其氣志北¶
方輯服則四裔八荒聞風慕義將如書所謂明王慎徳¶
四夷咸賔不寶逺物則逺人格者矣皇上之策臣者已¶
<pb:KR4e0114_WYG_001-14a>¶
至再三備陳之於前而臣特懇懇者蓋即詩所云殷鑒¶
不逺在夏后之世特願陛下深有鑒於晩宋之不徳而¶
用徳之勤也然臣之所謂徳非過髙難行鑿空無實之¶
語即皇上率之以為天下道修之以為天下教其原出¶
於天而聖學有得於心身之間者也是徳也發之言則¶
順體之身則化著之事業則永固推其極則所謂惟徳¶
動天無逺不届何慮乎家國兵民禮樂教化制治保邦¶
為政備邉人才刑賞災祥外蕃數者之不得其理哉三¶
<pb:KR4e0114_WYG_001-14b>¶
代以下自此徳之不明也而知徳者鮮自此徳之不行¶
也而為徳者鮮自知而為之者鮮則政治之體用不全¶
而古今之異宜不相通協矣漢髙帝命叔孫通制禮曰¶
度吾可行至今綿蕞之儀狥時而昧乎古宋襄公欲舉¶
仁義之師不禽二毛不鼓不成列至今言於泓之戰泥¶
古而不知今漢宣帝曰漢家自有制度本以霸王道雜¶
之奈何純用徳教如周政此又欲合古今而不知其是¶
非之實者仰惟皇上清問及此臣益有以見聖學明通¶
<pb:KR4e0114_WYG_001-15a>¶
聖徳純正生知安行不待勉强此即傅説所謂慮善以¶
動動惟厥時周公所謂學古入官議事以制大舜之所¶
以好問好察用其中於民者臣於終篇尚有獻焉孔子¶
曰天下之達道五所以行之者三天下之達徳三所以¶
行之者一又曰凡為天下國家有九經所以行之者一¶
一者誠也誠者真實而無妄臣願皇上察之於微慎之¶
於獨存省於身心凡施之於朝廷行之於家國達之於¶
天下者無一不本於真實無妄尤冀不間於物不息於¶
<pb:KR4e0114_WYG_001-15b>¶
功使形著動變以至於化所謂盡其性以盡人物之性¶
可以贊天地之化育而與天地㕘矣臣學不足以知古¶
才不足以通今謹因清問所及妄陳一得之愚干冒天¶
聰不勝戰汗之至臣謹對¶
　廷試策對時屬稿未半禮部侍郎姚公過視有頃復¶
　與尚書胡公借來相顧有喜色自是内外諸公皆接¶
　踵至予輒停筆待觀晷刻盡未予初脱稿適胡姚二¶
　公至語曰此巻宜自重予以紙短告遽命儀制司檢¶
<pb:KR4e0114_WYG_001-16a>¶
　納巻衍紙續巻尾予以天晩為懼胡曰第自留心吾¶
　為汝進本依曽棨故事給燭天既暝同年皆出乘昏¶
　謄寫忽傳宣閉門諸執事官校皆罷散胡亦不能止¶
　亟命郎中俞欽收巻送予宿禮部戒勿歸明旦攜候¶
　内直房胡姚二公詣内閣請容足巻不果放榜之晨¶
　人猶相傳謂予登首第自是聲達禁中有㫖與牛倫¶
　巻同取入復送内閣後半年吕公逢原黄公廷臣録¶
　出補寫成篇倪進士廷瞻重録此本廷臣欲請諸公¶
<pb:KR4e0114_WYG_001-16b>¶
　題跋見遺自愧無似不敢徒勞名筆嘗自觀省文雖¶
　不留陳腐若比之古義求為之御且不可何足多上¶
　人時新出草野不識忌諱縱使成篇恐亦不堪引進¶
　屈指今四十年檢拾故紙早已斷爛殘缺老眼驚心¶
　强復加綴緝存入拙作中以志予之感遇以自訟予¶
　之素不敏也𢎞治三年寧年六十有五矣¶
　議¶
　　加封孔子議¶
<pb:KR4e0114_WYG_001-17a>¶
朝臣建言加封孔子有㫖㑹官於東閣議寧言孔子元¶
聖天下古今所共尊仰而況出其門墻被其膏澤者切¶
縁自宋至今代極崇重當時儒碩滿朝設有徽懿未彰¶
應不遺留以至今日況帝不可封王號已具前代五嶽¶
四瀆稱號不一本朝盡去浮冗一稱為神髙出千古何¶
獨至孔子有所増改若謂世必有加不當但已則億兆¶
無窮之加殆與異説家天尊寶號等矣是豈可以為訓¶
哉今言者毎欲加以天縱二字尤為非義昔太宰之問¶
<pb:KR4e0114_WYG_001-17b>¶
重於多能子貢智足以知聖人一時答述未能形容故¶
借縱之一詞以見其大自古載籍所傳文字本指未有¶
以縱為美徳者此何所為事而可以一時借喻之言謹¶
加於極至之地然使縱字不行則彼又將推求援引以¶
規成其事其説未肯遽已寧惟事有盡情物有止所譬¶
之五行陰陽太極無極無極之上自無容詞之隙若必¶
欲於大成至聖之首曲加美號則是可於太極無極之¶
端强更立一名也於事物之理得乎竊意言之者衆人¶
<pb:KR4e0114_WYG_001-18a>¶
而聴斷者君子在上者無折中之論則下之囂囂者宜¶
未黙也寧請於覆奏具言孔子道大徳尊其功業文章¶
著載六經者固天下古今所共瞻仰至其封號有無加¶
減一不能為之重輕而況大成之外皆小成至聖之餘¶
皆未至雖有鴻稱煥號終不能過於大至者伏乞聖明¶
推明六經之文體行六經之道使孔子功徳被之天下¶
垂之萬世尊崇之典莫盛於斯不必立異求勝於一字¶
一名之微如此則可以勸上可以率人可以答言者之¶
<pb:KR4e0114_WYG_001-18b>¶
意載之史冊亦復可以昭示後世而施諸罔極矣¶
　表¶
　　乞進講大學衍義表¶
臣等猥以庸流謬當言路涓埃莫報寢食懷慚伏念聖¶
學淵微睿謨廣博加以國憂襄事婚禮臨期由是心欲¶
言而口不能志有在而時未及兹遇皇上誕崇文教肇¶
啓經筵禮命文儒講明治化所謂必求諸道于焉能自¶
得師于此見帝王之大有為用能舉天下之第一事開¶
<pb:KR4e0114_WYG_001-19a>¶
休建極端在於斯擇術受言慎惟其始切意聖言幽逺¶
末學支離經以載道而未悉於後世之變更史以紀事¶
而不原夫天道之極致著述者不專於論諌訓詁者取¶
辦於文詞雖皆厯世之遺書非盡格君之要語耆儒宿¶
學未克㑹通一日萬幾豈能該洽切見先儒真徳秀大¶
學衍義一編依經據史博古通今言天必有徴於人語¶
事而不遺乎理録善惡以示百世王之監戒廣節要以¶
盡八條目之工夫忠臣愛主之諷導箴規人君治世之¶
<pb:KR4e0114_WYG_001-19b>¶
格例律令於今可見盡在此書經目不忘開巻有益昔¶
宋理宗謂徳秀曰卿所進大學衍義一書有補治道朕¶
朝夕觀覽便合就今日進講及講畢致詞忻然嘉納元¶
仁宗見大學衍義謂侍臣治天下此一書足矣因命王¶
約節譯刋行以賜臣下至治中翰林嘗譯之而進呈泰¶
定中呉澂又以此而進講其時尊而信之者號稱盛治¶
説而不繹者亦致小康厥後書不見稱世亦多事道之¶
顯晦足係安危具有明徴類非臆説伏望勑命館閣儒¶
<pb:KR4e0114_WYG_001-20a>¶
臣經筵侍從於五經書史之中得以此書毎常進講仍¶
乞以别冊置之便殿以備清燕之觀仰冀弗間其功弗¶
移於物聞聖賢義理之論譬猶學近其人監古今隆賛¶
之原設若身處其地有所疑必形諸顧問有所得必措¶
諸躬行如此則道術自明人才自辯治體自審民情自¶
知逸慾去而敬畏崇言行謹而威儀正家國以治天下¶
以平物理之精粗表裏揆之心而有餘民庶之逺近親¶
疎動諸身而皆準矣其或政令未孚臣工失度事干明¶
<pb:KR4e0114_WYG_001-20b>¶
徳患及新民者臣等謹當條陳利害公舉是非不敢以¶
急刻病人不敢以依阿負國庶盡匹夫之力仰成至善¶
之功臣等不勝犬馬拳拳之懷誠惶誠恐昧死具進以¶
聞¶
　　齋醮進香表¶
臣聞釋道之教邃古所無下至漢唐其法寖盛然三代¶
君主壽考世運靈長後世衰亂相仍年祚少永佛老無¶
補視昔可知夫父子君臣夫婦兄弟朋友長幼人之大¶
<pb:KR4e0114_WYG_001-21a>¶
倫自古體國立法修政建事無非為此五者而為之經¶
理防範耳五者順序百度以寧是以聖人之道始於有¶
為而終於無為彼彿老之法不足以有為而强於無為¶
遂欲去君臣廢夫婦一切歸諸虚無寂滅假使其教盡¶
行則婚姻既無生育頓絶不過百年人類盡矣雖有事¶
物將誰用之厯代英君誼辟有見於此非不欲深惡而¶
痛革之特以其頗能以禍福輪迴之空談警動於人可¶
以化導愚昧姑將存之以為治化外之一術耳非真謂¶
<pb:KR4e0114_WYG_001-21b>¶
其能扶世立教延永國步而為之崇奉也恭惟皇上曩¶
在青宫繼登大寶夙精儒學日御經筵於凡治亂之由¶
正邪之辯洞明深識允蹈躬行當即位之初詔天下寺¶
觀不許藏匿無度牒僧道等項尋承睿㫖不許増修寺¶
觀乞請額名上書言事者又每以濫度呌化不便為詞¶
多被奬納傳之將來固當永逺無弊矣邇者恭遇皇太¶
后誕日令僧道建設齋醮此見皇上將欲表揚孝道慰¶
悦聖慈無所不用其極之心也諸大臣及百職事但當¶
<pb:KR4e0114_WYG_001-22a>¶
和衷助徳仰贊至情上綏懿祉則心誠道得允合舊章¶
而禮部尚書姚夔等乃於各衙門斂㑹財物收辦炷香¶
約以至期赴壇行禮為儒者自失其守業彼者烏知其¶
非臣雖至愚為此深惜切惟人臣之於君願其福也則¶
當勸以修徳善願其壽也則當勸以去逸慾願夭心之¶
向順也則當相之以和保小民康濟四海故曰求福不¶
囘夭壽平格又曰欲王以小民受天永命未聞有以禱¶
祠得福丹藥致壽假符瑞以永天命者今乃不能盡所¶
<pb:KR4e0114_WYG_001-22b>¶
當為徒以瓣香尺楮列名其上宣揚於佛老之神相率¶
而拜曰為朝廷祈福祝壽天地鬼神山川河嶽昭布森¶
列可厚誣如是哉昔孔子之於異端孟子之於楊墨韓¶
愈歐陽修諸儒之於佛老為其惑世誣民充塞仁義故¶
詞而闢之論而排之今若此其流不止於惑與誣矣通¶
朝之人靡然相從仁義不止於充塞矣學聖賢之學者¶
既不能闢而排之又不能以正自處天下後世謂之何¶
哉伏惟英宗睿皇帝當復位之初國事多虞屬有足疾¶
<pb:KR4e0114_WYG_001-23a>¶
其時一二大臣所見不逺不察古人行禱之意故嘗舉¶
行此事蓋一時臣子迫切至情事不得已然非祖宗之¶
舊典先帝之本心也因循至今實意不存尚沿故習夫¶
臣之於君猶子之於父一指一髮皆其長養一飲一食¶
皆其賜予若能以齋醮助國雖殺身亦所不辭豈敢自¶
以儒者門户為此倔强與彼相較量哉但以無益事情¶
徒傷大體其於經筵聖學不無略有所妨其於進講儒¶
臣亦恐難以身勸伏望皇上法古昔聖賢正常道之心¶
<pb:KR4e0114_WYG_001-23b>¶
監大學衍義明道術之語乞勑禮部及文武衙門今後¶
凡遇慶賀日期等項不許仍前擅備炷香於寺觀行禮¶
庶可以扶名教振士風全一代之治體而與三代之時¶
竝隆矣臣等待罪言官不敢緘黙誠惶誠恐謹具題以¶
聞¶
　奏劾¶
　　禮部攙越行人司差遣¶
近該行人司司正李寛題為申明職掌事查得洪武二¶
<pb:KR4e0114_WYG_001-24a>¶
十七年五月二十三日禮部議得合差行人事件凡開¶
讀詔赦諭勞軍務賞賜祭祀賑濟徴聘賢才整㸃大軍¶
出使四方俱合差遣除奉特㫖差遣不拘此例各官於¶
奉天門奏奉太祖髙皇帝聖㫖是整㸃驛傳決罰有司¶
審決重囚不許差欽此欽遵近於正統八年因本部擅¶
差進士伴送哈宻使臣該本司行人劉澣奏䝉都察院¶
差御史曹泰查看得伴送使臣終係奉使四方之事今¶
郎中葉臻不差行人却差進士事屬有違具題奉太上¶
<pb:KR4e0114_WYG_001-24b>¶
皇帝聖㫖都饒他這遭欽此續於正統十四年又該御¶
史楊剛題稱行人職掌奉使今後開讀詔赦必先差行¶
人行人不敷方差進士進士不敷然後差本衙門官員¶
具題奉欽准外奈何近年以來奔競之徒肆無忌憚恃¶
勢要求越職差遣乞查勘洪武年間并御史曹泰楊剛¶
奏定事例永為遵守等因具題奉聖㫖著該衙門查洪¶
武永樂年間例來説欽此本年二月十七日本部已經¶
通行覆奏奉聖㫖今後只照洪武永樂年間事例再來¶
<pb:KR4e0114_WYG_001-25a>¶
打攪不饒欽此欽遵臣切惟太祖髙皇帝設官定職各¶
有攸司其在京各衙門郎中主事等官俱有官守不宜¶
一時曠廢所以特設是官以通使命往來自洪武二十¶
七年以前止以承差任使後欲其通達國體不辱君命¶
始專以進士除授任用之意蓋亦重矣爰自定制以來¶
一應合差事件俱屬行人間有别項官員無非一時特¶
㫖或因行人不敷故也豈期因襲既久遂以為常今各¶
衙門官員一切指此要求請託苞苴公行有因親舊在¶
<pb:KR4e0114_WYG_001-25b>¶
任而假途營求者有因離家日久而枉道囘還者有因¶
懶於坐理而托此游逸者有因有所規避而假此疏釋¶
者求之者不已主之者不辭易於取覓者皆歸之請囑¶
難於辦給者必委之行人致使為是官者羣坐無為一¶
籌莫展及至奏請申明定奪禮部又行强立詞説或言¶
其沿途搔擾不便或言其止是爭要差使夫擾民之罪¶
犯者當之豈可預為之疑而奪其所掌差使乃行人分¶
所當為之事豈可反謂之爭要哉且如李寛所奏洪武¶
<pb:KR4e0114_WYG_001-26a>¶
二十七年事例即是太祖髙皇帝舊制今祠祭司郎中¶
蕭聰員外八通主事周騤等要得支吾不即據此為證¶
況洪武年間差遣條例見在本科與本部後項查出永¶
樂十一年以後差人欵目無異却言文巻俱在南京别¶
無查考其御史楊剛奏准事例與李寛所奏正係奉查¶
實跡本司因見原奉欽准内有行人不敷方許差進士¶
等項事例却乃隠而不舉行人楊顯加與李寛所奏詞¶
情本無關涉本司因見原奉聖㫖有再來打攪不饒事¶
<pb:KR4e0114_WYG_001-26b>¶
理却乃故行援引意在希㫖自永樂十一年至今其間¶
朝廷事務非止一端所差行人蓋亦多矣本司設心䝉¶
蔽要見多差别項官員是以止開到禁茶伴送塟祭三¶
件又不明開比時有無奉㫖别差及行人不敷縁由亦¶
不知本部是否因襲前失止是朦朧開坐却言别無定¶
奪此其巧於欺罔昭然可知臣㕘照蕭聰等奏對不誠¶
奸慝斯漸下侵庶職上罔於君原其今日創謀之由實¶
為他日自謀之地乞挐送法司究問以彰變法之罪再¶
<pb:KR4e0114_WYG_001-27a>¶
照本部尚書胡濙侍郎薩琦姚䕫不行用心查考却乃¶
依憑蕭聰等開奏草稿即與具題亦合究治仍乞收囘¶
原㫖再行查考舊制及近今事例遇有事務先儘行人¶
方許差遣别項官員其奉特㫖者仍前不拘此例如有¶
請托等項事發一體治罪庶使祖制不違而職有定守¶
官難作弊而人不茍求矣縁聰等係堂上并在京官員¶
未敢擅便謹題請㫖¶
　　鄉試時劾奏少保户部尚書大學士陳循少保吏¶
<pb:KR4e0114_WYG_001-27b>¶
　　　部尚書大學士王文¶
切照大學士陳循王文職居輔弼任重經綸所當正己¶
正人為上為下而乃以子之故紛章疊奏煩瀆聰明秖¶
為私謀不恤國體大臣之道果安在乎臣等聞宋范質¶
為相從子杲求遷秩質作詩戒之曰爾曹當閔我勿使¶
増罪累比之陳循賢否何如也韓億為相其子維舉進¶
士不就廷試蓋以父任執政為避比之王文髙下何如¶
也沈文通登進士第一馮京第二時以貴胄不可先寒¶
<pb:KR4e0114_WYG_001-28a>¶
畯乃進京而退文通比今文巻已落而求與中巻比對¶
者得失何如也世之庸人愚婦亦知不談子徳有所失¶
則歸過而反責之豈有身為大臣元宰公為其子暴才¶
稱屈於朝廷之上哉即使才而屈猶不可也況無實之¶
爭何以服天下且今歳順天府就試者一千八百餘名¶
而中試者僅一百三十五名劉儼等借使考試未精則¶
其間遺漏者亦未止王倫陳瑛設若一槩援例求進拒¶
之則情偏從之則弊起是陳循等一舉而壞科目之制¶
<pb:KR4e0114_WYG_001-28b>¶
矣仰惟陛下優禮大臣准令㑹試恩已極矣而循等乃¶
欲將劉儼等問罪以文其奸臣等聞樹徳務滋除惡務¶
本用法不可以太寛太寛則犯之者可幸免而不知懼¶
施恩不可以過當過當則得之者以為易而不知感循¶
等假公濟私要君脇下其所存施非止一日今情狀自¶
敗罪犯已彰大小人心莫不共怒但畏其勢而不敢言¶
耳陛下若又待之以寛施之以恩而不絶其根柢則循¶
等愈無忌憚乞將循等執送法司明正其罪罷田里别¶
<pb:KR4e0114_WYG_001-29a>¶
選文學公正之臣以居内閣用昭輔平明之治其王倫¶
陳瑛仍照不中生員事例一體發囘原籍讀書下科各¶
就本處應試則科目有定制逺近無異法人不茍求而¶
真材斯出矣縁循等係大臣未敢擅便謹題請㫖¶
　¶
　¶
　¶
　¶
<pb:KR4e0114_WYG_001-29b>¶
　¶
　¶
　¶
　¶
　¶
　¶
　¶
　方洲集巻一¶
